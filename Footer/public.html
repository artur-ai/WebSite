<!DOCTYPE html>
<html lang="uk">
<head>
  <meta charset="UTF-8" />
  <meta name="viewport" content="width=device-width, initial-scale=1.0"/>
  <title>Договір</title>
  <style>
        body {
            font-family: 'Segoe UI', Tahoma, Geneva, Verdana, sans-serif;
            margin: 0;
            padding: 20px;
            background-color: #f7f9fc;
            color: #333;
        }
        .container {
            max-width: 900px;
            margin: auto;
            background-color: #ffffff;
            padding: 30px;
            border-radius: 10px;
            box-shadow: 0 4px 10px rgba(0,0,0,0.05);
        }
        h1 {
            color: #2c3e50;
            margin-bottom: 20px;
        }
        h2 {
            color: #34495e;
            margin-top: 20px;
        }
        p {
            font-size: 18px;
            line-height: 1.6;
        }
    </style>
</head>

<body>
    <div class="container">
        <h1>ПУБЛІЧНИЙ ДОГОВІР ОФЕРТИ НА КОРОТКОСТРОКОВИЙ ПРОКАТ АВТОМОБІЛЯ (КАРШЕРІНГ)</h1>
        <p>Вказаний договір публічної оферти адресовано Виконавцем будь-якій дієздатний фізичній особі, що
        відповідає вимогам даного договору та бажає стати Користувачем сервісу GoGo.</p>
        
        <h2>1. Терміни</h2>
        <p>Каршерінг – послуга короткострокового прокату автомобіля, що включає автомобіль, податки, шини
        по сезону, вартість мийки автомобіля та вартість пального автомобіля у певних тарифах.</p>
        <p>Виконавець – юридична особа, фізична особа - підприємець, що оформлює договір та отримує платежі
        за прокат автомобіля.</p>
        <p>Працівник, уповноважена особа Виконавця – особа, що працює у Виконавця (спiвробiтник), або особа,
        уповноважена Виконавцем на представництво інтересів, виконання певних функцій та задач. До даних
        осіб можуть належати працівники (співробітники), представники за довіреністю, інші суб’єкти, що
        мають договірні правовідносини із Виконавцем з відповідними повноваженнями.</p>
        <p>Користувач – фізична особа, що користується сервісом каршерінгу, попередньо зареєструвалася та
        авторизувалася у сервісі, через Мобільний Застосунок. Термін «Користувач» повністю поглинає термін
        «Користувач - юридична особа».</p>
        
        <h2>2. Реєстрація та авторизація</h2>
        <p>Реєстрація у сервісі – сукупність дій особи, направлених на надання своїх особистих даних, задля
        допуску до користування автомобілями сервісу каршерінгу GOGO, в тому числі: додавання фото чи
        скан копій документів, надсилання свого номеру телефону через месенджер чи шляхом sms
        підтвердження.</p>
        <p>Авторизація у сервісі – сукупність дій, що здійснюється Користувачем, направлена на вхід в обліковий
        запис, здійснена за допомогою отримання одноразового паролю через sms, унікального посилання в
        месенджері.</p>
        
        <h2>3. Користування сервісом</h2>
        <p>Користування сервісом каршерінгу – сукупність дій Користувача, направлених на здійснення поїздки
        на автомобілі каршерінгу, можуть включати: бронювання автомобіля, відчинення, огляд, запуск
        двигуна, рух на автомобілі сервісу каршерінгу GoGO, проведення оплат за послуги.</p>
        
        <h2>4. Термінологія</h2>
        <p>Користувач - юридична особа – юридична особа, що уклала додаткову угоду у письмовому вигляді до
        цього договору, разом із тим умови цього договору є чинними для неї.</p>
        <p>Попередній Користувач – Користувач, що залишив автомобіль, натиснув кнопку «завершити»
        прокат/поїздку.</p>
        <p>
          Режим «очікування», «парковки» - сукупність дій, що вчиняється Користувачем, направлена на
вимкнення двигуна, залишення автомобіля та зачинення автомобіля із метою подальшого
використання автомобіля тим самим Користувачем знову. Дії Виконавця полягають наданні
Виконавцем Користувачу можливості замкнути автомобіль, притриманні автомобіля за Виконавцем на
період поки автомобіль знаходиться в цьому режимі та позбавленні інших осіб можливості замовлення
(бронювання) даного автомобіля протягом періода знаходження автомобіля в режимі «очікування»,
«парковки».
Режим «завершення» - сукупність дій, що вчиняється Користувачем, направлена на завершення
прокату, полягає в додержанні рекомендації зазначеної у Застосунку, залишенні автомобіля в
допустимому місці (зоні завершення) відповідно до правил дорожнього руху, вимкненні двигуна та
всіх приладів освітлення, зачиненні вікон, переведенні важелю коробки передач в положення «Р» (для
автоматичних коробок) чи на передачу (в механічних коробках). Дії Виконавця, полягають у наданні
Користувачу можливості замкнути автомобіль та залишити автомобіль, завершити поїздку та провести
розрахунок з Виконавцем за здійснену поїздку.
Обліковий запис (акаунт) – сукупність даних про Користувача, що містяться в електронній системі та
на сервері, дозволяють Користувачу користуватися послугою та мобільним. До вказаних даних 
належать платіжні реквізити, неповні дані платіжних карток (маски карт), дані паспорта Користувача та
його водійського посвідчення, номер телефону, електронна пошта тощо. До даних має право доступу
Користувач через мобільний Застосунок та сайт Виконавця.
Майно та документи, що знаходиться в автомобілі – речі що є супутніми до автомобіля в тому числі
такі, що є його штатним або додатковим обладнанням, документами тощо. До вказаного майна можна
віднести, зокрема: реєстраційні документи на автомобіль (свідоцтво про реєстрацію), поліс ОСАЦВ,
дроти для зарядки мобільних пристроїв, тримачі для мобільних телефонів, щітки для очищення снігу,
номерні знаки, запасне колесо, домкрат і балонний ключ, чохли на сидіннях та кермі, ключі від
автомобіля тощо.
Сайт – сукупність даних про послугу, Виконавця, що містяться на сервері та представлені в мережі
Інтернет за наступною електронною адресою: www.GO2GO.rent
Застосунок, Мобільний Застосунок, Застосунок GО2GO – програма, що встановлюється на смартфон
будь-якої особи та дозволяє проводити реєстрацію особи в якості Користувача та користуватися
послугою каршерінг.
Платіжна картка, банківська картка, картка – банківська картка, що використовує одну з платіжних
систем та, яку приєднано (прив’язано) Користувачем до свого облікового запису, та за твердженням
Користувача належить Користувачу.
Автомобіль – легковий транспортний засіб, що передається в прокат Користувачу на умовах даного
договору.
Реєстрація Користувача в Мобільному Застосунку – сукупність дій особи, яка вказана в Мобільному
Застосунку GO2GO щодо внесення своїх даних, включаючи паспортні дані, дані водійського
посвідчення, номери телефонів та адреси електронних скриньок.
«Схвалення» Користувача – процедура, що проводиться Виконавцем та включає в себе аналіз поданих
Користувачем даних, документів, а також отримання інформації від третіх осіб щодо Користувача та
прийняття Виконавцем рішення про надання чи ненадання Користувачу можливості використання
сервісу каршерінгу GO2GO, використання автомобіля, користування сайтом та мобільним Застосунком
GoGO на умовах даного Договору та фактичного отримання особою прав та обов’язків Користувача,
згідно умов даного Договору.
Пристрій – телефон, смартфон, планшет, інший електронний пристрій, на який може бути встановлено
та на якому може функціонувати мобільний Застосунок GoGO.
Сервіс GoGo – обсяг послуг що надається Виконавцем Користувачу, включаючи інформаційні
електронні послуги та права на користування сайтом, мобільним Застосунком GoGoO, прокат
автомобіля, каршерінг.
Служба підтримки – працівники Виконавця, треті особи, що здійснюють співробітництво з Виконавцем
за договорами, які надають консультації та вирішують питання стосовно користування послугою,
випадків пошкодження автомобіля, допомоги Користувачу телефоном, електронною поштою,
месенджерами, іншими засобами зв’язку, зазначеними на сайті та/або в Мобільному Застосунку
GO2GO.
Месенджери – програми що встановлюються на пристрій особи, та дозволяють проводити голосове та
текстове спілкування, в тому числі публічні канали Виконавця, включайчи але не обмежуючись: viber,
telegram.
Підписання договору, погодження з умовами сервісу – сукупність дій, що проводиться особою, яка
бажає стати Користувачем, направлені на реєстрацію, авторизацію в сервісі, додавання документів,
платіжних карток, здійснення поїздки чи дій направлених на здійснення поїздки (бронювання, 
електроне оформлення акту приймання-передачі автомобіля). Вчинення будь-якої дії є фактом
підписання та погодження з умовами даного Договору.
Підписання змін до договору, нова редакція договору – сукупність дій Користувача, яка полягає в
користуванні сервісом, в тому числі завершення реєстрації, проведення авторизації, додаванні
(прив’язуванні) платіжних карток, здійснення поїздки чи дій направлених на здійснення поїздки
(бронювання, електроне оформлення акту приймання-передачі автомобіля). Вчинення будь-якої дії є
фактом підписання та погодження із новими умовами та змінами Договору.</p>
<h2>2. Предмет договору</h2>
</p>2.1. Виконавець надає Користувачу право на користування сайтом, мобільним Застосунком та сервісом
каршерінгу GO2GO. Використання мобільного Застосунку та сайту можливо лише в обсягах доступних
для певного рівня допуску особи (без реєстрації або без входу в обліковий запис, реєстрація, після
реєстрації).
2.2. Відповідно до даного Договору Виконавець надає, а Користувач отримує право на користування
послугами прокату автомобіля, в тому числі похвилинно.
3. Загальні положення
3.1 Приєднанням (підписання) до даного Договору Користувач беззастережно підтверджує, що він:
3.1.1 володіє українською та/або англійською мовою на рівні, достатньому для прочитання й
усвідомлення змісту і значення даного Договору, сайту, мобільного Застосунку;
3.1.2 усвідомив значення і сенс даного Договору, повністю згоден з його змістом, умовами та приймає
його без будь-яких застережень, умов, вилучень і зобов'язується виконувати встановлені даним
Договором вимоги.
3.1.3 згоден з розміщенням у Автомобілі будь-якого обладнання, що дозволяє відстежити і зафіксувати
точні координати Автомобіля, а також порушення зобов'язань за Договором з боку водія та/або
пасажирів Автомобіля.
3.2. На даний Договір поширюються норми Конституції України, Цивільного і Господарського Кодексів
України, Законів України «Про електрону комерцію», «Про міжнародне право», «Про захист прав
споживачів», «Про рекламу», «Про електронні документи та електронний документообіг», «Про
електронний цифровий підпис», «Про захист персональних даних», «Про платіжні системи та переказ
коштів в Україні», «Про захист інформації в інформаційнотелекомунікаційних системах».
3.3. Сторони дійшли згоди, що даний правочин є електронним, відповідно до положень чинного
законодавства України.
3.4. Встановлення Мобільного Застосунку, надання даних необхiдних для реєстрації в якості
Користувача на сайті та/або в Мобільному Застосунку GO2GO, вважається беззастережним схваленням
особою умов даного Договору у повному обсязi та намiром використовувати послуги каршерінгу,
прокату автомобіля, згiдно умов цього Договору.
4. Реєстрація та авторизація особи Користувачем
4.1. Особа може використовувати сайт, мобільний Застосунок GO2GO, але не може скористатися
сервісом поїздок, до моменту проведення її реєстрації Користувачем в сервісі та «схвалення»
облікового запису такої особи сервісом GO2GO.
4.2.Використання Сервісу прокату авто через Мобільний Застосунок GO2GO можливо тільки за умови
Реєстрації і Авторизації Користувача в Мобільному Застосунку виконаний у послідовності встановленої
цим Договором, Сайтом та Мобільним Застосунком GO2GO.
4.3.Для реєстрації в Мобільному Застосунку GO2GO, фізична особа: 
4.3.1. самостійно здійснює завантаження (скачування) Застосунку GO2GO на Пристрій з використанням
магазинів Застосунків AppStore (itunes.apple.com), або Google Play (play.google.com).
4.3.2. Здійснює вхід в Мобільний Застосунок, в тому числі, на початку реєстрації, шляхом:
4.3.2.1. Отримання одноразового sms паролю на номер телефону вказаний при вході
4.3.2.2. Отримання унікального посилання через месенджери: viber, telegram, що встановлені на
телефоні, та коли така особа натиснула кнопку «поділитися номером» в месенджері, а потім
повернувся в Застосунок за унікальним посиланням, надісланим у месенджер
4.3.3. В продовження реєстрації, така особа:
4.3.3.1. Заповнює дані: прізвище, ім’я, по-батькові, електронну пошту, промокод (за наявності),
4.3.3.2. Додає фото чи скан копії:
4.3.3.2.1. власного паспорту: перша сторінка з фото власника та сторінка з паспорту з відміткою про
останнє місце реєстрації (прописка). Якщо паспорт у вигляді пластикової картки – перший оборот та
додатково витяг про місце реєстрації;
4.3.3.2.2. власного водійського посвідчення (з обох сторін);
4.3.3.2.3. особисту фотографію спільно з паспортом або водійським посвідченням, відкритим на
розвороті з фотографією (селфі).
4.3.3.3 даного Договору або скан чи фото копії документів вказаних у п.п.
4.3.3.2.1.-4.3.3.2.2. даного Договору, а також додає власне фото обличчя (селфі).
4.4. Особа не може (не має можливості) завершити або розпочати Реєстрацію, не прийнявши умови
даного Договору в цілому шляхом проставлення галочки в чек-боксі «Погоджуюсь з договором оферти
та умовами сервісу» в Мобільному Застосунку GO2GO. Проставлення галочки в чек-боксі «Погоджуюсь
з договором оферти та умовами сервісу» та натискання кнопки «продовжити» в Мобільному
Застосунку є фактичним підписання даного Договору особою.
4.5. Якщо особа вже зареєстрована в сервісі, то вхід в Мобільний Застосунок із авторизацією в
особистому записі, проводиться відповідно до п. 4.3.2. даного Договору.
4.6. Функції сервісу, сайту та мобільного Застосунку GO2GO будуть надаватися не в повному обсязі до
моменту: повного проведення реєстрації (додавання всіх необхідних даних та документів вказаних в
п. 4.3 даного Договору), додавання платіжної картки, «схвалення» облікового запису. З моменту
«схвалення» облікового запису особа стає Користувачем, отримавши повний доступ до функції сервісу
GO2GO, відповідно до умов сервісу.
4.7. Після надання особою даних необхідних для реєстрації про які зазначено у даному Договорі,
Виконавець проводить перевірку особи та наданих нею даних і документів в строк до 48 годин, і в цей
же строк (термін) на основі наданої особою інформації, отриманої Виконавцем від третіх осіб, приймає
рішення про можливість допуску особи («схвалення») та користування нею сервісом каршерінгу
(прокату авто) в якості Користувача чи відмову. Про прийняте рішення Виконавець інформує особу
будь-яким зручним для Виконавця способом. У випадку необхідності отримання додаткової перевірки
даних, термін може бути подовжено Виконавцем в односторонньому порядку, про що особа
повідомляється Виконавцем.
4.8. Якщо при реєстрації особа надає недостовірну або нечитабельну інформацію, або Виконавець має
підстави вважати, що представлена особою інформація є недостовірною, то Виконавець має право
заблокувати або обмежити доступ та використання такій особі Сервісів, Сайту та Застосунку GO2GO.
Крім того, Виконавець має право відмовити такій особі в подальшій чи новій реєстрації без пояснення
причин на будь-якому етапі. 
4.9. З моменту закінчення перевірки даних облікового запису та направлення Виконавцем особі
інформації про прийняття рішення про можливість користування особою послугою («схвалення
облікового запису») каршерінгу (прокат авто), Реєстрація вважається закінченою (успішною).
4.10. Після закінчення реєстрації особи, Авторизація особи на Сайті або в Мобільному Застосунку
GoGo та користування Сервісом GoGo в повному обсязі, здійснюється шляхом вказаним в п.4.3.2.
даного Договору.
4.11. Після закінчення реєстрації всі виклики, звернення за допомогою мессенджера, в Службу
підтримки здійснюються Користувачем з номера мобільного телефону, зазначеного при заповненні
анкети, або іншого номера телефону за умови надання Користувачем додаткових даних за запитом
співробітника Служби підтримки, а звернення на електрону пошту – з пошти зазначеної Користувачем
під час його реєстрації.
4.12. Користувач може змінити номер мобільного телефону, вказаний ним при реєстрації, звернувшись
до Служби підтримки за адресою info@GO2GO.rent, за допомогою електронної пошти, що була
вказана при реєстрації (при цьому оператору Служби підтримки Користувач повідомляє контрольну
інформація, передбачену даним Договором).
4.13. У разі успішного проходження процесу Реєстрації на Сайті або в Застосунку GO2GO, особа повинна
прив'язати (ввести дані) до Сервісу GO2GO свої банківські карти, які автоматично інтегруються з
Сервісом GO2GO. З зазначених банківських карток будуть списуватися кошти в рахунок платежів,
передбачених даним Договором. Допускається використання банківських карток тільки тих платіжних
систем, які вказані на Сайті та в Застосунку GO2GO. Всі платіжні картки повинні мати можливість
здійснення інтернетплатежів. Можливість здійснення інтернет-платежів забезпечується Користувачем
самостійно через банк-емітент банківської карти. Грошові кошти в рахунок платежів, передбачених
даним Договором, можуть бути списані Виконавцем при недостатності коштів на картці або
неможливості списання з основної банківської карти, зазначеної (обраної) і прив'язаною Користувачем
до Сервісу GO2GO. Списання може бути проведено з будь-яких карток, прив'язаних Користувачем до
Сервісу GO2GO. Користувач вправі прив'язувати тільки ті банківські картки, власником яких він є, при
невиконанні даної умови Користувач зобов’язаний відшкодувати всі списання фактичному власнику
картки за свій власний рахунок.
4.14. При прив'язці Користувачем кожної банківської карти, проводиться перевірка позитивного
балансу на банківській картці Користувача, для чого проводиться списання грошової суми в розмірі 1
(одна) гривня 00 копійок, з подальшим поверненням їх на саму банківську карту протягом 24 годин з
моменту списання.
5. Права та обов’язки сторін
5.1. Користувач зобов’язаний:
5.1.1. зберігати в таємниці одноразовий пароль, а також інші дані, за допомогою яких може бути
отриманий доступ до Сервісів, Сайту або Застосунку GO2GO від імені Користувача. У разі втрати номеру
телефону, розголошення паролю та/або за наявності підстав вважати, що цими даними (а також
іншими даними) заволоділа третя особа, Користувач зобов'язаний, використовуючи дані контакту,
вказані ним при реєстрації, подати Виконавцю запит (шляхом відправки на електронну адресу
Користувача info@GO2GO.rent, або звернувшись до Служби підтримки телефоном, через мессенджер)
про блокування доступу в обліковий запис. Запит про блокування доступу в особистий кабінет
розглядається Виконавцем якомога швидше, але не довше ніж протягом 1 (одного) робочого з дня
направлення Користувачем відповідного запиту. Усі ризики, що випливають з невиконання даного
зобов'язання Користувачем, покладаються повною мірою на Користувача, так само як i ризики
настання несприятливих наслiдкiв викликанi заволодiнням третьою особою одноразовим паролем та
іншими даними, за допомогою яких може бути отриманий доступ до Сервісів, Сайту або Застосунку
GO2GO від імені Користувача третьою особою. 
5.1.2. нести відповідальність за невиконання або неналежне виконання викладених в цьому Договорі
вимог і умов, а також розуміє всі наслідки своїх дій по Реєстрації, користування Сервісами Сайту та
Мобільного Застосунку GO2GO;
5.1.3. надати Виконавцю повні, дійсні і достовірні дані (в тому числі, персональні дані) при Реєстрації
на сайті або в Мобільному Застосунку GO2GO;
5.1.4. відповідати всім вимогам, що пред'являються до Користувача даним Договором, зокрема, мати
право керування транспортними засобами у відповідності з вимогами чинного законодавства України,
не мати передбачених чинним законодавством протипоказань для керування транспортними
засобами, мати вік не менше 20 (двадцяти одного) року, а водійський стаж - не менше 2 (двох) років,
відповідати вимогам, що пред'являються чинним законодавством України до особи, яка має право
керувати транспортними засобами. Зазначені вимоги до Користувача не є вичерпними;
5.1.5. компенсувати розмір завданих Виконавцю збитків (шкоди), що виникли в результаті порушення
Користувачем будь-яких гарантій чи зобов'язань за цим Договором. Розмір збитку (шкоди)
визначається самим Виконавцем в односторонньому порядку або за допомогою оцінки станції
технічного обслуговування, експерта та/або оцінювача чи страхової компанії. Користувач
беззастережно погоджується відшкодовувати Виконавцеві збитки (шкоду), визначені відповідно до
умов цього пункту даного Договору протягом 7 (семи) з дня направлення Виконавцем відповідної
вимоги Користувачу у тому числі, але не виключно шляхом направлення вимоги на електронну пошту
Користувача. Виконавець на свій власний розсуд обирає шлях оцінки розміру завданих збитків (шкоди)
з чим Користувач беззастережно погоджується;
5.1.6. ознайомитись з умовами цього Договору до моменту проставлення галочки в чек-боксі
«Погоджуюсь з договором оферти та умовами сервісу» в Застосунку GO2GO. Користувач, який
своєчасно не ознайомився та/або ознайомився не в повному обсязі з умовами цього Договору,
приймає на себе всі ризики пов'язані з цим;
5.1.7. здійснювати Реєстрацію лише особисто і не здійснювати реєстрацію від імені іншої особи, в
інтересах третьої особи або передавати реєстраційні дані третім особам;
5.1.8. використовувати, прив'язувати (додавати)до Мобільного Застосунку та Сервісу GO2GO банківські
карти, які належать виключно особисто Користувачу;
5.1.9. самостійно забезпечити належну швидкість інтернет-підключення Пристроїв для користування
Сайтом та Мобільним Застосунком;
5.1.10. перед використанням Сервісів Сайту і Мобільного Застосунку GO2GO переконатися в тому, що
його Пристрій має необхідні для цього характеристики. Всі питання придбання (отримання) прав
доступу до мережі Інтернет, купівлі та встановлення для цього відповідних Пристроїв і програмних
продуктів вирішуються Користувачем самостійно і за свій рахунок і не підпадають під дію цього
Договору;
5.1.11. самостійно відслідковувати (відстежувати) зміни умов цього Договору на Сайті та/або в
Мобільному Застосунку GO2GO;
5.1.12. не використовувати ніякі технології і не вживати ніяких дій, які можуть завдати шкоди Сайту та
Мобільному Застосунку GO2GO, інтересам і майну Виконавця;
5.1.13. зробити передбачені цим Договором дії, спрямовані на використання автомобіля та укладення
цього Договору, приєднання до його умов;
5.1.14. врегулювати претензії і позови власними силами і за свій рахунок, і відшкодувати Виконавцеві
збитки (шкоду) в повному обсязі, що викликані недотриманням Користувачем умов цього Договору,
та/ або порушенням ПДР та/або чинного законодавства України; 
5.1.15. повідомити Виконавця, якомога швидше, але не пізніше наступного дня, про зміну номеру
мобільного телефону, електронної пошти і інших даних (даних паспорта, посвідчення водія, місця
реєстрації, тощо), зазначених Користувачем при реєстрації. Користувач несе всі ризики настання
несприятливих наслідків, пов'язаних з відсутністю такого повідомлення;
5.1.16. надати Виконавцю, способами визначеними в цьому Договорі та Додатках до нього, при
приєднанні особи до цього Договору (укладання Договору), фото свого водійського посвідчення (з двох
сторін) , свого паспорта (першої сторінки та сторінки прописки та/або всі сторінки з даними), інших
документів і відомостей, запитуваних Виконавцем;
5.1.17. підписувати (електронно) при кожному прийманні в прокат автомобіля Акт прийомупередачі
автомобіля з використанням функціоналу Застосунку GO2GO задля отримання автомобіля і початку
прокату;
5.1.18. використовувати Автомобіль в суворій відповідності з цим Договором, інструкціями і
рекомендаціями Виконавця, в тому числі, Служби підтримки, вживати всіх можливих заходів до
запобігання завданню збитку Автомобілю та проведення нормального зносу Автомобіля;
5.1.19. здійснювати управління Автомобілем своїми силами (тільки особисто). Передача управління
Автомобілем третім особам під своїм акаунтом (обліковим записом) заборонена;
5.1.20. забезпечувати збереження Автомобіля, Майна, що перебуває у Автомобілі та Документів, що
знаходяться у Автомобілі, з моменту прийому Автомобіля відповідно до умов цього Договору;
5.1.20. дотримуватися ПДР і інших вимоги чинного законодавства України при користуванні
Автомобілем;
5.1.21. своєчасно, відповідно до умов цього Договору, вносити будь-які платежі, передбачені
Договором, забезпечувати залишок грошових коштів на банківській картці в кількості, достатній для
здійснення всіх платежів, передбачених цим Договором;
5.1.22. після закінчення використання Автомобіля, повернути його Виконавцю в належному технічному
стані не гіршому ніж при прийманні Автомобіля Користувачем в порядку, передбаченому цим
Договором;
5.1.24. мати при собі всі необхідні дозволи, документи (в т.ч. паспорт, водійське посвідчення і т.і.), які
можуть знадобитися (бути запитані до пред’явлення) Користувачу відповідно до чинного
законодавства України при користуванні автомобілем та Сервісом GO2GO;
5.1.25. після закінчення використання, залишити Автомобіль у відповідності з цим Договором, з усім
Майном та всіма Документами що знаходилися у Автомобілі при прийманні Користувачем в прокат
Автомобіля, або мали знаходитися в Автомобілі відповідно до умов даного Договору та/або чинного
законодавства України, якщо Користувачем не було повідомлено Виконавця про їх відсутність та/або
пошкодження при прийманні Автомобіля в прокат. У разі, якщо в передбачуваному місці залишення
Автомобіля не має доступу до системи GPS та/або до мережі Інтернет, та/або до мереж мобільного
зв'язку Користувач зобов'язується перепаркувати Автомобіль в місце, де є доступ до системи GPS
та/або до мережі Інтернет, та/або до мереж мобільного зв'язку.
5.1.26. поповнювати рівень палива в Автомобілі у випадках і в порядку, передбачених цим Договором.
Не допускати завершення каршерінгу (прокату), якщо у Автомобілі горить індикатор мінімального
залишку рівня палива в баку та/або Користувачем було отримано sms, push-повідомлення, з’явилася
індикація про необхідність заправити Автомобіль в Застосунку GO2GO (будь-яке повідомлення окремо
та/або будь-яка комбінація повідомлень);
5.1.27. покривати в безумовному порядку в повному обсязі всі збитки (шкоду), завдані пошкодженням
Автомобіля, якщо Користувач не здійснив оформлення ДТП та/або Пошкодження Автомобіля, в
органах поліції (не полишаючи місця ДТП та/або місця Пошкодження Автомобіля) та/або не повідомив 
про факт, місце, час і обставини ДТП та/або Пошкодження Автомобіля Виконавця негайно після того,
як Користувач дізнався про таке.
5.1.28. оплатити на користь Виконавця вартість ремонту автомобіля, відповідно до методики оцінки
визначеній п.5.1.5 даного Договору, при виявленні пошкоджень Виконавцем та/або Наступним
Користувачем, поліцією та/або іншим компетентним органом, у випадку, якщо про такі пошкодження
не було повідомлено до Служби підтримки та такі пошкодження не зафіксовані поліцією, іншими
компетентними органами (зареєстровані у відповідності до Закону), відповідно до порядку
передбаченому умовами даного Договору.
5.1.29. користуватися, попередньо переходити на спеціальний тариф, що знижує відповідальність при
заподіянні пошкодження;
5.1.30. переходити на спеціальний тариф та/або нести додаткову відповідальність відповідно до цього
Договору та страхових умов, якщо на підставі положень цього Договору, Виконавець приймає рішення
про надання Сервісу GO2GO Користувачу, що не відповідає вимогам встановленим Договором
Користувачів за віком та/або водійським стажем;
5.1.31. суворо дотримуватися вимог всіх пам'яток, інструкцій, інформаційних табличок, які
перебувають в Автомобілі, нанесених на нього, а також на Сайті та в мобільному Застосунку GO2GO.
Всі ризики несприятливих наслідків, пов'язаних із порушенням Користувачем зазначеного
зобов'язання, лягають на Користувача;
5.1.32. при виявленні видимих пошкоджень Автомобіля (як зовнішніх, так і всередині салону, в т.ч.
забруднень салону), а також при виявленні втрати або пошкодження Майна та/або Документів, які
перебувають в Автомобілі чи мають перебувати в Автомобілі, до початку використання Автомобіля та
підписання Користувачем акту прийому-передачі Автомобіля (проводиться в електронному вигляді в
Застосунку GO2GO) повідомити про це в Службу підтримки Виконавця та відправити фотографію
ушкоджень або забруднень Автомобіля з використанням функціоналу Застосунку GO2GO. У разі
невиконання зазначеного обов'язку з боку Користувача, вважається, що Користувачем було прийнято
Автомобіль без пошкоджень, в належному технічному стані з усім Майном і Документами та
Користувач не має права посилатися на те, що такі втрати, недоліки, пошкодження, забруднення
виникли до початку використання Автомобіля Користувачем і до останнього може бути застосована
відповідальність, штрафи, передбачені цим Договором;
5.1.33. оформити приймання-передачу автомобіля відповідно до розділ 11 даного Договору;
5.1.34. вжити всіх заходів передбачених розділом 17 даного Договору, та негайно повідомити Службу
підтримки (з місця події) у випадку ДТП та/або Пошкодження Автомобіля, розкрадання Майна та/або
Документів, зникнення (крадіжки, угону, евакуації тощо) Автомобіля;
5.1.35. негайно повідомити Виконавця (Службу підтримки) та вжити всіх можливих і залежних від
Користувача заходів, в разі евакуації Автомобіля в період користування (дійсного прокату, каршерінгу),
а також по завершенні поїздки (прокату, каршерінг), якщо загроза евакуації та/або евакуація виникла
в зв'язку з діями (бездіяльністю) Користувача. Забезпечити свою участь в оформленні протоколу про
адміністративне правопорушення, в разі необхідності. Користувач зобов’язаний забезпечити, а також
вжити всі можливі і залежних від нього заходи, щоб забезпечити повернення Автомобіля зі
спеціалізованої (штрафної) стоянки самостійно і за свій рахунок і залишити його, дотримуючись вимог
цього Договору. Якщо повернення Автомобіля здійснюється співробітниками Виконавця, то
Користувач в повному обсязі компенсує Виконавцю всі витрати, понесені Виконавцем, по евакуації
Автомобіля, по оплаті утримання автомобіля на спеціалізованій (штрафній) стоянці, адмініструванню,
а також надає Виконавцю всі необхідні для здійснення повернення Автомобіля документи в місці і час,
зазначені Виконавцем у повідомленні направленому Користувачу.
5.1.36. негайно припинити рух, при необхідності увімкнути аварійну сигналізацію і виставити знак
аварійної зупинки, повідомити Службу підтримки і слідувати вказівкам оператора Служби підтримки, 
в разі будь-якого пошкодження/спуску шин Автомобіля під час його використання, що виключає
можливість подальшого руху або загрожує більш серйозним пошкодженням шин автомобіля;
5.1.37. своєчасно, самостійно і за свій рахунок забезпечувати наявність на рахунку мобільного телефону
та/або іншого Пристрою Користувача грошових коштів в кількості, достатніх для використання
мобільного інтернету, а також для здійснення вхідних і вихідних дзвінків при використанні Сервісу
GO2GO;
5.1.38. оплачувати додаткові витрати, пов'язані з експлуатацією Автомобіля і ті, що не покриваються
Виконавцем відповідно до умов цього Договору, своїми власними коштами, зокрема оплачувати
пересування на Автомобілі по платних дорогах, стоянку на платних стоянках (парковках) тощо;
5.1.39. при будь-якому зверненні Користувача до Служби підтримки, негайно надавати на вимогу
оператора Служби підтримки контрольну інформацію, а саме:
5.1.39.1. серія, номер та дата видачі паспорту, водійського посвідчення Користувача
5.1.39.2. дата реєстрації Користувача в сервісі GO2GO
5.1.39.3. дата народження Користувача
5.1.39.4. перші або останні чотири цифри будь-якої прив'язаної до сервісу банківської карти
Користувача
5.1.39.5. адресу електронної пошти, прописки
5.1.40. самостійно забезпечити підключення послуги sms-інформування про списання з карти через
банк-емітент банківської карти і самостійно відстежувати зазначені списання;
5.1.41. дотримуватися інших положень чинного законодавства України, положення цього Договору і
законних вимог Виконавця.
5.2. Користувач не має права:
5.2.1. робити будь-які поліпшення/погіршення у Автомобілі, змінювати будь-які технічні
характеристики, монтувати (демонтувати) будь-яке обладнання, пристрої в Автомобіль, здійснювати
ремонт (незалежно від ступеня складності) або організовувати його здійснення третіми особами, якщо
такі дії не узгоджені зі Службою підтримки у випадках чітко передбачених Договором;
5.2.2. розпоряджатися Автомобілем ніяким чином (в тому числі, передавати в користування та/або
суборенду, віддавати в заставу, продавати і т.і.), а також передавати будь-яким третім особам свої
права по цьому Договору, допускати до управління автомобіля третіх осіб.
5.3. Користувач має право:
5.3.1. вимагати від Виконавця виконання ним своїх зобов'язань за цим Договором;
5.3.2. користуватися Сервісом GO2GO, використовувати каршерінговий (прокатний) Автомобіль
відповідно до умов Договору та вимог чинного законодавства України;
5.3.3. поповнювати рівень палива дозволеної марки, не використовуючи паливну карту сервісу GO2GO
(виключно в випадках її поломки, відсутності), за своєю ініціативою (з попереднім погодженням зі
Службою підтримки) і за власний рахунок відповідно до правил, передбачених Договором.
Виконавець має право компенсувати Користувачеві вартість подібних заправок шляхом надання,
нарахування бонусів (віртуальних бонусів, які можна використати в сервісі GO2GO);
5.3.4. оплатити додатковий тариф, який виключає застосування або зменшує розмір відповідальності
прі настанні ДТП та/або Пошкодження Автомобіля, якщо така послуга запропонована Виконавцем.
5.4. Виконавець зобов’язаний: 
5.4.1. надавати Користувачу Автомобіль з Документами, що знаходяться у Автомобілі або в
електронному вигляді в мобільному Застосунку GO2GO чи передані іншим законим шляхом, в тому
числі завдяки месенджерам, фото, тощо, та Майном, що знаходиться у Автомобілі. Прийманняпередача Автомобіля оформлюється відповідно до розділу 11 даного Договору;
5.4.2. нести витрати на утримання Автомобіля, страхування цивільної відповідальності користувачів
(ОСАЦВ), а також інші витрати, що виникають у зв'язку з його нормальної експлуатацією з метою,
передбаченою даним Договором;
5.4.3. забезпечувати заправку Автомобіля паливно-мастильними матеріалами за свій рахунок, у
випадку, якщо тарифним планом передбачено використання автомобіля з компенсацією Виконавцем
витрат палива або компенсувати Користувачу вартість палива, що була попередньо сплачена
Користувачем за власні кошти та відповідно до умов Договору за попереднім, окремим, погодженням
із Виконавцем;
5.4.4. проводити розрахунки з Користувачем відповідно до фактично наданих послуг сервісу та/або
додаткових послуг, штрафів, витрат, тощо, що передбачені Договором, діючим законодавством,
рішеннями відповідних компетентних органів;
5.4.5. надавати розрахунок вартості поїздок Користувачу за допомогою особистого кабінету на Сайті
або в Мобільному Застосунку GO2GO.
5.4.6. повідомляти Користувача про факт списання в нього грошових коштів у всіх випадках шляхом
відображення відповідної інформації в мобільному Застосунку, або іншим зручним способом, в тому
числі телефоном, e-mail, sms, тощо.
5.5.Виконавець має право:
5.5.1. відмовити в реєстрації, а також не укладати Договір з особою, що не відповідає вимогам
зазначеним у цьому Договорі, а також у випадку, якщо у Виконавця є підстави вважати, що особа
зареєструвавшись може допустити порушення цього Договору;
5.5.2. змінити цей Договір в односторонньому порядку. При цьому, Виконавець повідомляє
Користувача про такі зміни шляхом розміщення нової редакції Договору оферти на Сайті, в мобільному
Застосунку GO2GO, в тому числі у вигляді посилання. Додатково, Виконавець має право відправити
повідомлення про зміну Договору та або видання нової редакції через: sms, email, мобільний
Застосунок GO2GO. Нова редакція цього Договору або зміни вступають в силу з моменту їх розміщення
на Сайті або в Мобільному Застосунку GO2GO. Користувач приймає нові умови або нову редакцію
Договору будь-якою з наведених дій: приєднання банківської карти, початку поїздки, завершення
реєстрації, або натисканням кнопки «ознайомлений» в мобільному Застосунку GO2GO;
5.5.3. надсилати Користувачу будь-які повідомлення, інформацію та розсилки в будь-якому форматі, за
умови відповідності їх змісту вимогам чинного законодавства України та умовам сервісу;
5.5.4. вимагати від Користувача виконання його зобов'язань за даним Договором;
5.5.5. здійснювати списання з банківської карти Користувача грошових коштів в оплату грошових
зобов'язань Користувача перед Виконавцем відповідно до даного Договору, в тому числі, у випадках,
передбачених даним Договором, в безакцептному порядку (без отримання додаткової згоди
Користувача);
5.5.6. здійснювати відео- і електронне спостереження в Автомобілі, в тому числі отримання інформації
про стан датчиків Автомобіля;
5.5.7. визначати, змінювати порядок і правила користування Сервісом GO2GO і використання
Автомобілів з дотриманням процедури, передбаченої цим Договором; 
5.5.8. здійснювати контроль за забезпеченням збереження Автомобіля, та технічним станом
Автомобіля;
5.5.9. припинити надання Сервісу GO2GO Користувачу та за можливості надати останньому
альтернативний Автомобіль, в разі наявності підстав припускати, що подальше використання
Автомобіля тягне ризик його ушкодження, або ризик заподіяння шкоди життю і здоров'ю Користувача
та/або третіх осіб;
5.5.10. проводити різні рекламні та маркетингові акції з розміщенням правил і умов таких акцій на Сайті
або в Застосунку GO2GO;
5.5.11. заблокувати можливість користування Сервісом GO2GO повністю або в частині, в разі
виникнення підозр у сумлінності Користувача (зокрема, підозр в спробі викрадення/розкрадання
Автомобіля, неможливості списання грошових коштів за надані послуги або недостатності таких коштів
та ін.);
5.5.12. заблокувати надання послуг та вимагати негайного повернення автомобіля у випадку недовіри
Користувачу з боку Виконавця;
5.5.13. встановлювати ліміт кількості палива, що підлягає заправці в Автомобіль по паливній картці;
5.5.14. передати право вимоги заборгованостей, що утворилися в Користувача за даним Договором
перед Виконавцем, будь-якій третій особі (особам), відповідно до чинного законодавства України без
згоди на таку передачу Користувача, але з наступним повідомленням Користувача про таку передачу;
5.5.15. здійснювати вихідні дзвінки Користувачу та відправляти йому голосові й інші повідомлення, що
містять інформацію про стан заборгованості, іншу інформацію, що стосується надання Сервісу GO2GO,
інформацію про зміни умов Договору (в т.ч. тарифів), про нові послуги, новини, а також рекламні
повідомлення на номер мобільного телефону Користувача, вказаний при реєстрації (або на інші
номери, повідомлені Користувачем Виконавцю на умовах цього Договору), а також направляти всю
вищевказану інформацію на адресу електронної пошти, вказану при реєстрації (або на іншу електронну
адресу, повідомлену Користувачем Виконавцю на умовах цього Договору);
5.5.16. здійснювати списання з банківської карти прикріпленої (прив’язаної) Користувачем платежів за
надання Сервісу та передбачених Договором, в будь-який момент до настання моменту завершення
каршерінгу (прокату) в безакцептному порядку (не потребує додаткової згоди Користувача);
5.5.17. робити перевірку балансу карти перед поїздкою та під час поїздки, шляхом тимчасового
блокування (замороження) грошових коштів у сумі, необхідній для здійснення розрахунків, рейтингу
Користувача та за власним переконанням Виконавця.
5.5.18. перевести Користувача на підвищений тариф використання послуг в односторонньому порядку,
у разі порушення Користувачем будь-якої умови даного Договору.
5.5.19. інші права, встановлені Договором і що випливають із суті зобов'язань за Договором.
6. Порядок розрахунків
6.1.За користування Сервісом GO2GO, Користувач сплачує Виконавцю винагороду згідно з Тарифами та
іншими умовами Договору.
6.2.Сплата відбувається шляхом безакцептного (без додаткового погодження) списання грошових
коштів з банківської карти, що додана (прив’язана) Користувачем до сервісу.
6.3.Вартість парковок, що включені в тариф, не оплачується Користувачем, а у випадку залишенні
автомобіля на інших парковках, в тому числі приватних стоянках, платних парковках торговельних
центрів, аеропортів тощо, оплачуються Користувачем самостійно за рахунок Користувача.
6.4.У випадку зміни тарифів у сервісі GO2GO Виконавцем, проведеної під час користування сервісом
Користувачем, розрахунок вартості за користування Автомобілем, проводиться на підставі Тарифів, що 
діятимуть на момент початку надання послуги (бронювання, початку поїздки). Виконавець має право
при розрахунку округлити підсумкову суму до цілих гривень в більшу сторону.
6.5.Платежі за Договором здійснюються за допомогою списання грошових коштів з банківської карти
доданої (прив’язаної) Користувачем. Виконавець має право залучати до здійснення процесу прийому
платежів агентів (платіжні системи, банки).
6.6.При недостатності коштів або неможливості списання з основної банківської карти, зазначеної
(обраної) і прив'язаної Користувачем до Сервісу GO2GO, Виконавцем можуть бути списані грошові
кошти в рахунок платежів, передбачених Договором, з будьяких карт, долучених (прив'язаних)
Користувачем до Сервісу GO2GO;
6.7.Списання грошових коштів здійснюється відповідно до умов та налаштування сервісу, на розсуд
Виконавця, в тому числі, але не виключно:
6.7.1. наперед - авансом, на момент початку поїздки;
6.7.2. після оплата - сплата після завершення поїздки, завдання збитку, штрафи;
6.7.3. в період поїздки - часткове чи повне списання за надані послуги в період користування;
6.7.4. шляхом блокування (замороження) грошових коштів (застави) на картці Користувача, що
приєднана (прив’язана) до сервісу Користувачем і подальшою повною чи частковою оплатою послуг із
заблокованої суми, із поверненням Користувачу невикористаного залишку замороженої
(заблокованої) суми.
6.8. Виконавець має право здійснювати списання з банківської карти долученої (прив'язаної)
Користувачем до Сервісу GO2GO будь-яких належних Виконавцю платежів в будь-який момент, в тому
числі, до настання моменту завершення каршерінгу (прокату).
6.9.Застава (сума що блокується перед початком першої поїздки на добу), встановлюється та
визначається Виконавцем, як така, що відповідає рівню безпеки, достатності для здійснення поїздки та
проведення розрахунку за надані послуги.
6.10. Виконавець може в односторонньому порядку підняти чи знизити суму блокування для кожного
окремого конкретного Користувача, групи Користувачів, в залежності від їх рейтингу та за своїм
переконаннями.
6.11. Списання грошових коштів проводиться понад суму блокування, а сума блокування
розблоковується на банківській картці долученій (прив’язаній) Користувачем о 01 (першій) годині 15
хвилині доби наступної, за днем поїздки та не раніше строків встановлених відповідним банком,
платіжною системою тощо.
6.12. Сума застави блокується лише при першій поїздці за добу, подальші поїздки здійснюються без
блокування сум, але можливі при наявності від’ємного балансу рахунку у Користувача в сервісі GO2GO.
6.13. У випадку відсутності грошових коштів на картці Користувача понад заблоковану суму, списання
буде проводитися з моменту завершення поїздки до 01 (першої) години 15 хвилини доби наступної за
днем поїздки. В такому випадку списання проводиться шляхом утримання суми за надані послуги із
заблокованої суми (застави) та розблокування решти по рахунку/картці Користувача, при цьому
розблокування буде проводитися відповідно до правил платіжної системи, сервісу GO2GO та банку. У
випадку, якщо сума поїздки та/або наданих послуг більша за суму застави, сума застави буде списана
в повному обсязі, а несплачений залишок, буде показаний, як від’ємна сума по рахунку Користувача в
мобільному Застосунку GO2GO або в особистому кабінеті на Сайті.
6.14. Виконавець повідомляє Користувача про недостатність коштів на банківській картці Користувача
за допомогою відображення відповідної інформації в особистому кабінеті Користувача на Сайті або в 
Застосунку GO2GO (в тому числі, але не виключно шляхом направлення Користувачу sms та pushповідомлення), а також при спробі скористатися будь-якими послугами в рамках Сервісу GO2GO.
6.15. Користувачу може бути відмовлено у здійсненні платежів з використанням банківської карти у
випадках, передбачених законодавством та цим Договором, зокрема, в разі відсутності опції
банківської карти на вчинення інтернет-платежів, недостатності коштів на банківській картці,
невірному введенні даних банківської карти, закінчення терміну дії банківської карти, блокування
сервісу зі сторони платіжної системи і т.і.
6.16. У разі недостатності коштів на банківській картці, або неможливості списання Виконавцем
грошових коштів з банківської карти з будь-яких інших причин, а також при неможливості Користувача
виконати будь-яке грошове зобов'язання на користь Виконавця, Користувач зобов'язується в повному
обсязі сплатити вартість каршерінгу (прокат) Автомобіля та інші платежі за цим Договором не пізніше
24 годин з моменту завершення каршерінгу (прокату) Автомобіля, але у будь-якому разі протягом 24
годин з моменту направлення Виконавцем відповідної вимоги Користувачу на електронну пошту, в
тому числі штрафи уповноважених органів, або витрати, понесені Виконавцем у зв'язку з порушенням
Користувачем умов даного Договору. Повідомлення про штрафи, витрати, направляються Виконавцем
Користувачу на електрону пошту, що прив’язана до акаунту (облiкового запису) Користувача.
Виконавець має право присвоїти Користувачеві статус боржника і заблокувати йому доступ до Сервісу
GO2GO повністю або в окремій його частині (про таке блокування Виконавець повідомляє Користувача
будь-яким зручним для Виконавця способом), до моменту повного погашення Користувачем
заборгованості що виникла перед Виконавцем.
6.17. Виконавець має право направити відповідні відомості (включаючи персональні дані Користувача)
до уповноважених органів для притягнення Користувача до адміністративної та/або кримінальної
відповідальності, а також в організації, що здійснюють стягнення грошових коштів у разі невиконання
Користувачем його зобов'язань по оплаті та/або необхідності встановлення водія, порушника, свідка,
тощо, відповідним державним чи комунальним органом, підприємством, організацією, відповідно до
вимог даного Договору та діючого законодавства.
6.18. Користувач має право звернутися до Виконавця електронною поштою за електронною адресою:
info@GO2GO.rent або на телефон Служби підтримки у разі помилкового списання грошових коштів з
банківської карти Користувача. Виконавець має право вимагати від Користувача надати копію
документів, що підтверджують помилкове списання (виписки з рахунку, паспорт та ін.). Виконавець
розглядає дане звернення не довше 10 (десяти) робочих днів і приймає по ньому заходи, за винятком
випадків, коли кошти Користувача були списані відповідно до умов даного Договору. Повернення
грошових коштів здійснюється на банківський рахунок Користувача, з якого було здійснено списання,
протягом 2-х (двох) робочих днів з моменту прийняття рішення, якщо більш триваліший строк не
встановлений (внутрішніми банківськими процедурами). Порядок повернення грошових засобів
регулюється правилами міжнародних платіжних систем. Повернення коштів готівкою, не допускається.
6.19. Дані банківських карт користувачів зберігаються безпосередньо агентом Виконавця зі збору
платежів (платіжна система). Оплата здійснюється відповідно до Правил міжнародних платіжних
систем. Дотримання конфіденційності і безпеки здійснення платежу з використанням методів
перевірки, шифрування і передачі даних по закритих каналах зв'язку є обов'язком безпосередньо
агенту Виконавця (платіжної системи). Виконавець не приймає, не розглядає та не задовольняє
претензії Користувача, що виникли в зв'язку з порушенням агентом Виконавця (платіжної системою)
вищевказаних зобов'язань. 6.20. Якщо сума списання менше 1 (однієї) гривні, списання проводиться
на суму 1 (одна) гривня, при цьому реальна сума наданих послуг за каршерінг (прокат автомобіля)
зараховується Виконавцю, а решта (залишок, здача) зараховується на бонусний рахунок Користувача
та може бути використана при подальших користуваннях сервісом.
7. Персональні дані
7.1.Користувач надає згоду на обробку Виконавцем наданих Користувачем (а також отриманих
Виконавцем від будь-яких третіх осіб) персональних даних: ПІБ, дата, місяць і рік народження, місце
народження, серія і номер документа, що засвідчує особу (паспорту або іншого документа, що його
замінює), відомості про адресу реєстрації за місцем проживання, дані водійського посвідчення,
контактні дані, в тому числі (але не обмежуючись) номер телефону, адреса електронної пошти, дані
про наявність (відсутність) медичних протипоказань до використання транспортного засобу,
біометричні дані (фотографії), дані про місце роботи, посаду, також інші персональні дані, і
підтверджує, що, даючи таку згоду, діє з власної волі і в своїх інтересах.
7.2.Згода на обробку персональних даних дається Користувачем для цілей укладання та виконання
цього Договору, надання додаткових послуг, участі в запроваджених Виконавцем акціях, опитуваннях,
дослідженнях (включаючи, але не обмежуючись проведенням опитувань, досліджень за допомогою
електронного, телефонного та стільникового зв'язку), прийняття рішень або здійснення інших дій, що
породжують юридичні наслідки щодо Користувача або інших осіб, розуміння Користувачем інформації
про надавані Виконавцем послуги.
7.3.Обробка персональних даних Користувача здійснюється Виконавцем у обсязі, який необхідний для
досягнення кожної з перерахованих вище цілей, наступними можливими способами: збір, запис (в
тому числі на електронні носії), систематизація, накопичення, зберігання, складання переліків,
маркування, уточнення (оновлення, зміна), витяг, використання, передача (поширення, надання,
доступ), знеособлення, блокування, видалення, знищення, транскордонна передача персональних
даних, отримання зображення шляхом фотографування, а також здійснення будь-яких інших дій з
персональними даними Користувача з урахуванням чинного законодавства України. Обробка
здійснюється як за допомогою засобів автоматизації, так і без використання таких засобів.
7.4.Користувач підтверджує, що надана їм згода на обробку персональних даних діє безстроково з
моменту надання Виконавцю цих даних Користувачем.
7.5.Користувач має право відкликати свою згоду на обробку персональних даних шляхом подання
відповідного письмового повідомлення Виконавцю не менш ніж за 60 (шістдесят календарних) днів до
моменту відкликання згоди, при цьому Користувач визнає і розуміє, що доступ до користування
Сервісами Сайту і Мобільного Застосунку GO2GO, не буде надаватися Виконавцем з того моменту, коли
Виконавець втратив можливість обробляти персональні дані Користувача. Письмова заява може бути
подана по електронній пошті info@GO2GO.rent.
7.6.Користувач визнає і підтверджує, що в разі необхідності надання персональних даних для
досягнення зазначених вище цілей третій особі (в тому числі уповноваженим державним органам), а
так само як при залученні третіх осіб до виконання робіт (надання послуг), передбачених Договором,
при передачі Виконавцем належних їй функцій і повноважень іншій особі (відступлення, в тому числі
для розгляду можливості поступки і прийняття рішення про передачу, стягненню заборгованості та ін.),
Виконавець має право, без отримання додаткової згоди від Користувача, розкривати для здійснення
вищевказаних дій інформацію про Користувача в необхідному обсязі таким третім особам, їх агентам і
іншим уповноваженим ними особам, а також представляти таким особам відповідні документи, що
містять таку інформацію, з дотриманням вимог чинного законодавства України.
7.7.Користувач визнає і підтверджує, що згода на обробку персональних даних Користувача вважається
виданою ним будь-яким третім особам, з урахуванням відповідних змін, і будьякі такі треті особи
мають право на обробку персональних даних на підставі цієї згоди.
7.8.Користувач визнає і підтверджує, що в разі розгляду Виконавцем питань переуступки (поступки)
прав Виконавця по укладеним з Користувачем договорам, згода на передачу персональних даних
Користувача та даних по укладених Користувачем договорах третім особам – вірогідним (потенційним)
Цесіонаріям для вирішення ними питання про укладення з Виконавцем договору цесії - вважається
беззаперечно наданою Користувачем Виконавцю. У разі поступки Виконавцем його прав за цим
договором, Виконавець має право не направляти Користувачу повідомлення про це. 
7.9.Користувач дає свою згоду на отримання від Виконавця рекламних повідомлень, що містять
рекламу товарів і послуг, що реалізуються Виконавцем та/або його партнерами та/або іншими третіми
особами, на адресу електронної пошти і номер мобільного телефону (включаючи прив'язані до нього
акаунти в месенджерах WhatsApp, Viber, Telegram та ін.) зазначені Користувачем в процесі реєстрації,
а також інші адреси електронної пошти і номери мобільних телефонів (включаючи прив'язані до них
акаунти в месенджерах WhatsApp, Viber, Telegram та ін.), повідомлені Користувачем Виконавцю
відповідно до цього Договору. У разі, якщо Користувач звертається до Виконавця з вимогою припинити
поширення в його адресу рекламних повідомлень, Виконавець зобов'язується негайно припинити таке
поширення відносно Користувача, який звернувся з відповідною вимогою.
7.10. Користувач дає свою згоду на списання Виконавцем або залученим Виконавцем агентом
(платіжною системою) грошових коштів з банківської картки Користувача (зазначеної Користувачем
банківської картки) в рахунок погашення будь-яких платежів, передбачених цим Договором в
безакцептному порядку, без отримання додаткової згоди Користувача, в тому числі, таким чином
списуються винагороди за надання Сервісу GO2GO, штрафи, пені, відшкодування збитків, витрати
Виконавця, що виникають у зв'язку з невиконанням та/або неналежним виконанням Користувачем
Договору, суми додаткових та спеціальних тарифів (в тому числі абонплата), суми франшизи, інші суми
у випадках, передбачених чинним законодавством та цим Договором.
7.11. Користувач надає свою згоду на здійснення Виконавцем записів розмов Користувача зі Службою
підтримки Виконавця та надання такого запису третім особам.
7.12. Користувач дає свою згоду на те, щоб Виконавець та/або його партнери (платіжні системи)
протягом терміну дії цього Договору зберігали дані банківського рахунку та/або банківської карти
Користувача, в межах дозволених законодавством та необхідних для здійснення платежів, за
допомогою яких Користувач здійснюють оплату Сервісу GO2GO.
8. Тарифи
8.1. Всі тарифи вказані в національній валюті України, гривні. Тарифікація відбувається посекундно.
8.2.Тарифний план не може бути замінено Виконавцем, в період активного користування послугою
Користувачем (фактичного використання автомобіля), окрім випадків передбачених даним
Договором.
8.3.Користувач має право заміни тарифу під час поїздки, якщо щодо такого тарифу реалізовано таку
можливість. При цьому старий тариф буде анульовано без повернення залишку грошових коштів
сплачених за нього наперед, а новий задіяно.
8.4.Тарифний план може бути односторонньо змінено Виконавцем, в цьому випадку старі тарифи не
будуть діяти, та не будуть показані (вiдображенi) в мобільному Застосунку та/або на Сайті, як діючи,
або будуть показані як архівні тарифи.
8.5.Тариф може бути зменшено або збільшено Виконавцем за умови невідповідності документів, віку,
стажу водіння, інших причин стосовно Користувача, про що Користувач повідомляється зручним для
Виконавця способом. Також, Виконавець може запропонувати Користувачу індивідуальний тарифний
план, який не передбачено умовами сайту та/або мобільного Застосунку GO2GO. В цьому випадку
сторони домовляються щодо тарифного плану окремою угодою, в тому числі шляхом направлення
окремої угоди, листа на електронну пошту Користувача, розміщення додаткового тарифу у мобільному
Застосунку GO2GO.
8.6.Тарифи можуть бути похвилинні, погодинні, подобові, такі, що включають вартість пального та не
включають, із обмеженням відповідальності при пошкодженні автомобіля або без неї, заставою та без
неї. Тарифи можуть бути лімітованими (з певною кількістю дозволеного пробігу на добу, годину,
період) та нелімітованими. 
8.7.Деякі тарифні плани існують на правилах абонементу, коли Користувач сплачує суму прокату
(абонементу), а додаткові послуги (пробіг, хвилини, перевищення норм пробігу чи хвилин)
сплачуються окремо у відповідності до правил даного Договору та Сервісу GO2GO.
8.8.Прокат може включати чи не включати вартість пального, що відображається у тарифних планах в
мобільному Застосунку GO2GO та/або на Сайті. У випадку розбіжності тарифів на Сайті та в мобільному
Застосунку, тарифи з Застосунку мають пріоритет.
8.9.«Платне бронювання» – вартість вказана згідно пакету обраного Користувачем, але не менше ніж
0 (нуль) грн. 99 (дев’яносто дев’ять) копійок за хвилину. Тариф розпочинає діяти, коли Користувачем
вичерпано «безкоштовне бронювання» та/або тариф обраний Користувачем передбачає оплатне
бронювання.
8.10. «Очікування» та/або «парковка» – вартість послуги встановлюється згідно тарифного плану
обраного Користувачем, але не менше ніж 0,99 (дев’яносто дев’ять) копійок за хвилину. Тариф
розпочинає діяти у випадку обрання Користувачем функції «очікування» при паркуванні автомобілі.
Тариф «очікування» буде нарахований автоматично, коли Користувачем поставлено автомобіль в
режим «передача», а потім цим же Користувачем знято автомобіль з цього ж режиму, в цьому випадку
за весь період знаходження автомобіля в режимі «передача» буде нараховано тариф «очікування»,
відповідно до похвилинного тарифу, без урахування добових та інших знижок.
8.11. «Передача» - вартість послуги визначається відповідно до діючого тарифного плану. Нарахування
вартості починається з моменту переведення автомобіля в режим «передача» та до моменту
виведення автомобілю з цього режиму будь-яким Користувачем. У випадку якщо Користувач, що
поставив автомобіль в режим «передача», самостійно знімає автомобіль з «передачі», весь час
знаходження автомобіля в цьому режимі буде обрахований по тарифу «очікування».
8.12. «Похвилинний прокат» - вартість послуги визначається згідно з тарифним планом обраним
Користувачем, оплата знімається виходячи з тарифу за хвилину користування автомобілем або за
хвилину та відстань.
8.13. «Погодинний прокат» - вартість послуги визначається згідно з тарифним планом обраним
Користувачем. Вартість прокату стягується за замовлену кількість годин. Оплата за відстань може
стягуватися додатково, якщо Користувач перебільшив обсяг включених послуг, або тарифом
передбачена оплата за відстань додатково.
8.14. «Подобовий прокат» - вартість послуги сплачується згідно з тарифним планом обраним
Користувачем. Вартість прокату за добу стягується наперед, а у випадку бажання Користувача, після
спливу 24 (двадцяти чотирьох) годин з моменту початку користування автомобілем. У випадку
користування автомобілем менше 24 (двадцяти чотирьох) годин, оплата все одно стягується за повну
добу незалежно від строку користування автомобілем. Оплата за відстань може стягуватися додатково,
якщо Користувач перебільшив обсяг включених послуг, або тарифом передбачена оплата за відстань
додатково.
8.15. «Акційний тариф» - тариф, що помічений спеціальною позначкою, в тому числі %, який діє на
спеціальних умовах, які вказані в мобільному Застосунку Getmacar та/або на Сайті. 8.16. «Застава»,
«заблокована сума» - сума, що визначена Користувачем в залежності від рейтингу Користувача та яка
може блокуватися на картці Користувача на момент початку користування, бронювання автомобіля.
Вказана сума розблоковується та/або повертається одразу після завершення поїздки відповідно до
умов даного договору та правил банку, платіжної системи, відповідно до умов визначених п. 6.11
даного Договору.
8.16. "Застава", "заблокована сума" - сума, визначена Виконавцем залежно
від рейтингу Користувача, який може блокуватися на карті Користувача на момент
початку користування, бронювання автомобіля. Вказана сума розблокується та/або
повертається відразу після завершення поїздки відповідно до умов цього
договору та правилами банку, платіжної системи, відповідно до умов визначених
п. 6.11 цього Договору.
9. Використання транспортного засобу
9.1.Використання транспортного засобу дозволено лише в межах виділеної зони (зона використання)
та у відповідності до тарифного плану обраного Користувачем.
9.2.Початок і завершення каршерінгу (прокату) проводиться у відповідності та тільки у місцевості
дозволеній даним Договором (зона завершення поїздок) та ПДР. Виїзд за межі місцевості, у якій даним
Договором дозволено Користувачу використання транспортного засобу, суворо заборонено та
карається накладанням і стягненням штрафу.
9.3.Будь-яке використання транспортного засобу може проводитися тільки по дорогах з твердим
покриттям та у відповідності до ПДР.
9.4.Не допускається передача керування автомобілем третім особам, під своїм акаунтом (обліковим
записом).
10. Бронювання автомобіля
10.1. Для бронювання автомобіля, Користувач, що авторизувався в Мобільному Застосунку, обирає
автомобіль на мапі, натискає кнопку «забронювати» попередньо обравши тариф шляхом свайпу
(пролистування) позначок тарифу вправо чи вліво, внизу смартфону.
10.2. Бронювання відбувається на строк 20 (двадцять) хвилин безкоштовно, після спливу 20 (двадцяти)
хвилин, бронювання стає платним та вираховується по тарифу «очікування» («парковка»), а якщо такий
тариф не передбачено для обраного пакету, по тарифу 1 (одна) грн. 00 коп. за хвилину. При цьому
нарахування тарифу може відбуватися як списання за бронювання так і списання по тарифу
«очікування», який застосовується автоматично, якщо перевищено 20 (двадцять) хвилин та/або
здійснено більше трьох бронювань протягом 24 (двадцяти чотирьох) годин;
10.3. Для анулювання бронювання, Користувач може натиснути кнопку «відмовитися» від броні в
Мобільному Застосунку GO2GO. Анулювання бронювання не тарифікується.
10. 4. Безкоштовне бронювання надається 3 (три) рази протягом 24 (двадцяти чотирьох) годин від
попереднього бронювання. Після використання трьох безкоштовних бронювань, протягом 24 годин,
кожне наступне бронювання оплачується Користувачем. Оплата такого бронювання здійснюється
шляхом автоматичного переводу Користувача на тариф «Очікування». Кількість бронювань
вимірюється разами. Три бронювання спливають незалежно від того на який проміжок часу було
зроблено кожне з них.
10.5. У випадку знаходження Автомобіля в бронюванні протягом 40 (сорок) хвилин та більше, сервісом
GO2GO буде направлено запит на платіжну картку Користувача, про блокування суми застави за
поїздку. У випадку блокування необхідної суми – бронювання продовжиться поки Користувачем та/або
Службою підтримки не буде вимкнено бронювання або Користувач розпочне поїздку. У випадку
відсутності суми застави на картці, бронювання буде анульовано автоматично, а сума заборгованості
за платне бронювання списана з картки та/або відображена як заборгованість у мобільному Застосунку
GO2GO.
10.6. Служба підтримки має право односторонньо анулювати бронювання, якщо з моменту
бронювання пройшло не менше 40 хвилин. При цьому Служба підтримки намагається зв’язатися із
Користувачем. Анулювання можливе в тому числі і при неможливості повідомити чи зв’язатися із
Користувачем. Анулювання бронювання є правом, але не обов’язком Служби підтримки. 
10.7. У випадку наявності функції «зменшення відповідальності», функція бронювання підключається
лише з моменту здійснення вибору про задіяння чи відмову від задіяння функції «зменшення
відповідальності».
11. Прийом автомобіля Користувачем
11.1. Прийом та передача Автомобіля сервісу проводяться між Виконавцем і Користувачем шляхом
складання електронного акту приймання-передачі, а саме: фотографування Користувачем автомобіля,
наявних пошкоджень, або відмови Користувача здійснити фото. Користувачу пропонується зробити
фото автомобіля із 4-х ракурсів, вказані ракурси помічені в мобільному Застосунку. Кількість фото не
обмежується чотирма та Користувач може зробити будь-яку кількість фото.
11.2. Прийом автомобіля Користувачем проходить шляхом огляду автомобіля та заповнення
електронного акту прийому-передачі шляхом додавання фото через мобільний Застосунок GO2GO.
11.3. Під час прийому автомобіля, Користувач має право відмовитися від приймання автомобіля у
випадку, якщо на автомобілі є значні пошкодження, бруд, інші причини, про що Користувач
зобов’язаний попередньо повідомити до Служби підтримки.
11.4. Відмова Користувача від складання електронного акту приймання-передачі може бути зроблена
шляхом відмови від початку чи завершення поїздки. При цьому, за відмови при початку поїздки,
поїздка не може бути розпочата, при відмові при завершенні поїздки, поїздка не може бути завершена.
11.5. Якщо на автомобілі помічені пошкодження, що не відмічені Користувачем спеціальними
стікерами, Користувач має негайно повідомити про це Виконавцю телефоном та/або через мобільний
Застосунок.
11.6. У випадку, коли при початку та/або завершенні каршерінгу, Користувачем не зроблені фото
Автомобіля, чи зроблені з іншого ракурсу та/або по фото неможливо визначити наявність/відсутність
пошкоджень (зроблено з невидимого ракурсу фото), ризик неможливості доведення завдання
пошкоджень лягає в повній мірі на Користувача.
11.7. У випадку якщо у Користувача виникли технічні труднощі із додаванням фото, він повинен
негайно відправити Виконавцю фото Автомобіля з визначених ракурсів на момент початку та
закінчення поїздки, через будь-який мессенджер (viber, Telegram, facebook messenger).
11.8. Для приймання автомобіля, Користувач допускається до автомобіля, тобто двері авто будуть
відчинені. На огляд автомобіля надається безкоштовний час, встановлений в Мобільному Застосунку.
11.9. Приймання Автомобіля, а також Документів і Майна, що знаходяться в Автомобілі, не вимагає
підписання будь-яких актів на паперовому носії (проте, вимагає від Користувача підписання акту
прийому-передачі Автомобіля в електронному вигляді з використанням функціоналу Додатки GO2GO,
який за домовленістю Сторін прирівнюється до підписання акту прийому-передачі на паперовому
носії), інших документів, і здійснюється шляхом вчинення підписання за допомогою певного набору
дій, описаного в даному Договорі, в Мобільному Застосунку GO2GO;
12. Прогрів автомобіля
12.1. Функція доступна в прохолодний сезон та/або в інші сезони року за висновками Виконавця.
12.2. Функція може бути підключена Користувачем через розділ «налаштування» в Застосунку GO2GO,
якщо ця функція активована Виконавцем у сервісі в дану пору року.
12.3. Функція дозволяє запустити двигун та прогріти автомобіль.
12.4. Надається безкоштовно, окрім випадків, коли Користувачем розпочато рух на автомобілі під час
дії даної функції та/або вичерпано час на безкоштовний прогрів Автомобіля. 
12.5. Задля початку поїздки, під час прогріву, треба натиснути кнопку «розпочати поїздку», дочекатися
спливу часу прогріву, або розпочати рух на Автомобілі.
12.6. Після спливу безкоштовного часу на прогрів автомобіля, Користувачем буде переведений у
режим використання автоматично.
13. Радар
13.1. Функція дозволяє знайти вільні від прокату автомобілі в заданому від Користувача радіусі,
повідомити Користувача про наявність таких автомобілів та/або забронювати Автомобіль в заданому
радіусі, як тільки з’явиться вільний Автомобіль від каршерінгу (прокату).
13.2. При активації функції обирається радіус її дії в кілометрах. Радіус обраховується від точки
місцезнаходження, що визначена геопозицією.
13.3. При активації функції обирається дія, яка повинна бути виконана після виявлення автомобілю:
13.3.1. Повідомлення – надсилання push-повідомлення чи sms Користувачу.
13.3.2. Автоматичне бронювання автомобіля, який буде знайдено
13.4. У випадку автоматичного бронювання автомобіля, та нереагування на бронь після спливу
безкоштовного бронювання (якщо таке є), розпочнеться нарахування та списання грошових коштів за
платне бронювання, відповідно до розділу 10 даного Договору.
14. Завершення поїздки Користувачем
14.1. Для завершення каршерінгу (прокату, поїздки), Користувачу слід припаркувати (поставити на
стоянку, парковку) автомобіль в безпечному місці, дозволеному для стоянки транспортних засобів
відповідно до ПДР та умов викладених в цьому Договорі.
14.2. Для завершення каршерінгу (прокату), Користувач вимикає двигун повертаючи ключ так, щоб
відімкнути панель приладів або натискає кнопку start/stop (в Автомобілях із заводським безключовим
пуском), перевіряє щоб світло в салоні Автомобіля та ззовні (фари, габарити) було вимкнено,
переводить режим автоматичної коробки передач на позицію «Р» або залишає на першій передачі
автомобіль з механічною коробкою передач, повністю зачиняє та перевіряє факт повного зачинення
всіх вікон, ставить автомобіль на ручне гальмо.
14.3. Після виконання Користувачем всіх дій, визначених п. 14.2 даного Договору, Користувач полишає
Автомобіль та зачиняє двері Автомобіля (закриває ззовні без зачинення ключем) та натискає кнопку
«завершити» в мобільному Застосунку, завдяки чому двері замикаються.
14.4. По завершені каршерінгу (прокату), в мобільному Застосунку GO2GO, з’являється розрахунок
поїздки та пропозиція зробити фото в визначених ракурсах, задля фіксації стану Автомобіля, що
повертається. При завершені каршерингу, Автомобіль зачиняється. У випадку, якщо Автомобіль не
зачинився, Користувач зобов’язаний повідомити Виконавця про вказані обставини та слідувати
вказівкам Служби підтримки.
14.5. Ключі від автомобіля, поліс ОСАЦВ, картка на заправку машини, документи на автомобіль, інше
додаткове обладнання, залишаються в салоні автомобіля, а саме – ключі в замку запалення, документи
та паливна карта в бардачку, в спеціальному місці.
14.6. Користувач вважається таким що повернув автомобіль (передав, здав автомобіль), а Виконавець
вважається таким що прийняв автомобіль з моменту, коли наступний Користувач та/або працівник
Виконавця, уповноважена особа Виконавця прийме автомобіль. Всі недоліки та пошкодження
автомобіля до моменту фактичного прийняття автомобіля наступним Користувачем та/або
працівником Виконавця, уповноваженою особою Виконавця лягають на попереднього Користувача,
який лишив автомобіль. 
14.7 Завершення поїздки відбувається лише в зонах завершення (спеціальні зони на мапі), зазвичай,
відображені фіолетовим кольором (колір може бути дещо змінений в залежності від налаштування
смартфону користувача, обрання денної чи нічної теми).
14.8 Завершення в іншій зоні (не зоні завершення) не може бути здійснено Користувачем, в цьому
випадку мобільний застосунок GO2GO вкаже на відсутність зони та запропонує продовжити поїздку,
поставити автомобіль в режим «передача» чи в режим «очікування».
14.9 Завершення у відведених зонах завершення є безкоштовним та не оплачується жодним тарифом,
окрім випадків завершення поїздок в спеціальних зонах завершення.
14.10 В мобільному застосунку GO2GO існують спеціальні зони завершення, які виділені окремим
кольором, можуть мати додаткову позначку (маркер на мапі), виділяються окремим кольором.
14.11 Спеціальні зони завершення – зони в яких можна завершити поїздку дотримуючись особливих
умов, в тому числі зони з платним завершенням. До таких зон можна віднести:
14.12 Зони з платним завершенням – зони, за завершення поїздки в яких стягується додаткова оплата.
Жовтого кольору (колір може відрізнятися в залежності від налаштування мобільного пристрою
Користувача, обрання теми відображення, тощо), в зоні чи біля неї, на мапі в мобільному застосунку
GO2GO є позначка із сумою, яка буде утримана при завершенні поїздки. Натиснувши (клікнувши) на
маркер, можна детальніше ознайомитися з умовами завершення або отримати посилання на сайті для
подальшого перегляду інформації.
14.13 Зони завершення для корпоративних Користувачів – окремі зони яким призначається окремий
колір та умови. Зони діють лише для визначеного кола користувачів та автомобілів.
15. Зони з платним завершенням поїздки
15.1. Зони з платним завершенням помічені на мапі жовтим кольором із маркером на якому вказана
сума що буде списана додатково до суми поїздки при завершенні поїздки в цій зоні. Мобільний
застосунок GO2GO, додатково повідомить про зняття оплати та надасть право продовження поїздки чи
залишення авто тут.
15.2. При завершенні поїздки в цих зонах буде стягуватися оплата, додатково до суми поїздки, яка
відбулась.
15.3. Сума оплати завжди вказана на маркері та є єдиною для всіх зон з платним завершенням поїздки.
15.4. Оплата стягується лише в тому випадку, якщо Користувач розпочав поїздку в звичайній зоні
завершення чи зоні користування, а завершує поїздку в зоні з платним завершенням поїздки.
15.5. Оплата, що сплачена Користувачем за завершення поїздки в зоні з платним завершенням,
повернеться на бонусний рахунок Користувача, якщо протягом 24 годин, він здійснить поїздку з будьякої зони із платним завершенням на будь-якому автомобілі сервісу в звичайну зону завершення.
15.6. Якщо поїздка здійснюється Користувачем із зони із платним завершенням в іншу зону із платним
завершенням, оплата за завершення поїздки не стягується, а якщо поїздка здійснена в період коли
Користувачеві мали нарахувати бонуси, вони не будуть нараховані допоки авто не буде переміщено
Користувачем та завершено поїздку в звичайній зоні (із безоплатним завершенням).
15.7. Якщо Користувач візьме будь-який автомобіль в зоні із платним завершенням і залишить його в
звичайній зоні завершення (безоплатна зона), при цьому у Користувача не було періоду в який можуть
бути нараховані бонуси, Користувачеві буде нараховано бонуси у розмірі 50% від вартості завершення
поїздки в зоні із платним завершенням, як бонус за допомогу сервісу.
16. Селфі сценарій
16.1. Функція дозволяє провести додаткову ідентифікацію Користувача, під час початку поїздки, перед
запуском двигуна автомобіля, тощо.
16.2. Функція селфі сценарію активується на початку поїздки після складання акту приймання-передачі,
в електронному вигляді або в період використання, після виходу із режиму очікування.
16.3. Робота функції полягає в пропозиції Користувачу зробити селфі (власне фото), після чого алгоритм
штучного інтелекту порівнює фото Користувача із фото селфі, що було зроблено при реєстрації та/або
іншими фото-селфі, що зроблені Користувачем в сервісі.
16.4. Запуск автомобіля буде розблоковано після розпізнавання обличчя Користувача, якщо інший
налаштунок не встановлений Виконавцем.
16.5. Функція селфі сценарію базується на штучному інтелекту, отже, за алгоритмом інтелект може
підключати вказану функцію в будь-який час. Функція ніколи не підключається під час руху автомобіля.
16.6. Якщо фото Користувача не розпізнано, система може автоматично заблокувати можливість
здійснення поїздки.
16.7. Запуск селфі сценарію, блокування автомобілю, двигуну, тощо, є правом, але не обов’язком
Виконавця. Допуск та розблокування автомобіля, не може свідчити про те, що Виконавець на 100%
переконався в допуску належного водія до автомобіля. Ризик допущення в автомобіль сторонніх осіб
залишається на Користувачі.
16.8. Користувач може відмовитися від фотографування селфі, в цьому випадку йому буде
запропоновано завершити поїздку у відповідності до місцеположення автомобіля та умов даного
договору.
16.9. Якщо селфі не було розпізнано, Користувач має право робити повторне селфі, або звернутися до
Служби підтримки по допомогу.
16.10. Період селфі сценарію не тарифікується для Користувача протягом 3-х хвилин.
16.11. Фото селфі сценарію можуть модеруватися Виконавцем, його працівниками, особисто.
16.12. Будь-які дії направлені на підміну фото, маніпуляції, що робляться третіми особами, з метою
використання облікового запису (акаунту) Користувача для поїздки, розцінюється як шахрайство та
незаконне заволодіння обліковим записом (акаунтом), якщо це зроблено без згоди Користувача, а
якщо зі згодою - то порушенням умов цього договору.
17. Дії Користувача при Пошкодженні Автомобіля, ДТП
17.1. Терміни Пошкодження, ДТП визначені у розділі 1 даного Договору.
17.2. Порядок дій Користувача при пошкодженні Автомобіля, виявлення пошкодження Автомобіля,
потраплянні в ДТП:
17.2.1. зупинити Автомобіль, не полишати місце пригоди, пошкодження Автомобіля, в тому числі не
пересувати Автомобіль та предмети навколо;
17.2.2. зателефонувати до Служби підтримки сервісу GO2GO з місця пригоди, пошкодження або місця
виявлення пошкодження, дотримуючись вказівок оператора викликати поліцію, або відповідний
компетентний орган;
17.2.3. записати та передати дані інших учасників ДТП: номери автомобілів, марки та моделі
автомобілів, ПІБ водія, його контактні дані, серія та номер полісу ОСАЦВ інших учасників ДТП
співробітнику Служби підтримки сервісу GO2GO;
17.2.4. на вимогу Служби підтримки зробити фото пошкоджень та місця ДТП, пошкодження; 
17.2.5. оформити, шляхом складання відповідних документів, випадок пошкодження по приїзду
екіпажу поліції та пройти медичний огляд на стан алкогольного чи наркотичного сп’яніння.
17.2.6. дочекатися прибуття евакуатору та/або представника Сервісу, страховика, інших осіб та
компетентних органів;
17.2.7. передати всі документи про випадок пошкодження Виконавцю, не пізніше наступного дня.
17.2.8. Відшкодувати суму «обмеження відповідальності» та інші витрати, що не відшкодовуються
та/або якщо пошкодження зроблені із порушенням умов даного Договору.
17.3. Порядок дій Користувача у випадку викрадення, незаконного заволодіння Автомобілем:
17.3.1. Негайно не полишаючи місця пригоди зателефонувати до Служби підтримки сервісу GO2GO,
дотримуючись вказівок оператора та залишаючись на місці негайно повідомити телефоном про
випадок поліцію, викликати на місце пригоди екіпаж поліції, або відповідний компетентний орган;
17.3.2. записати та передати дані свідків, співробітнику Служби підтримки сервісу GO2GO;
17.3.3. оформити, шляхом складання відповідних документів, випадок викрадення по приїзду екіпажу
поліції або в райвідділі за вказанням поліції;
17.3.4. передати всі документи про випадок викрадення Виконавцю, не пізніше наступного дня від
ДТП.
17.3.5. Відшкодувати суму «обмеження відповідальності» та інші витрати, що не відшкодовуються
та/або якщо пошкодження зроблені із порушенням умов даного Договору.
17.4. При порушенні порядку дій, недотримання чи не вчинення дій вказаних в п.п. 17.2, 17.3,
недотримання чи ігнорування вказівок Служби підтримки, Користувач погоджується з тим, що всі
ризики та збитки, витрати, будуть покладені на нього.
17.5. Порушення порядку дій та невжиття заходів, тягне накладення штрафів та пені на Користувача,
визначених розділом 20 даного Договору.
17.6. У разі ДТП, викрадення/розкрадання Автомобіля, настанні будь-якого випадку Пошкодження
Автомобіля, Користувач керується вказівками Служби підтримки Виконавця та умовами даного
Договору, вживає заходів щодо збереження Автомобіля, негайно (при першій фізичній можливості)
самостійно повідомляє про це в Службу підтримки (в першу чергу), органи поліції, оформлює і отримує
(в тому числі в органах поліції) необхідні і передбачені чинним законодавством України та Правилами
страхування документи (за винятком випадків, коли Службою підтримки, шляхом направлення
відповідного повідомлення, надані інші вказівки, якщо такі вказівки не суперечать чинному
законодавству). Зазначені в цьому пункті документи (оригінали) Користувач зобов'язується передати
Виконавцю. Користувачу суворо забороняється фіксування факту ДТП та/або Пошкодження Автомобіля
без повідомлення органів поліції і без участі співробітників поліції, в тому числі, шляхом оформлення
європротоколу з іншим учасником (учасниками) ДТП;
17.7. Користувач зобов’язаний негайно (при першій нагоді) сповіщати Службу підтримки про
викрадення/ розкрадання, будь-яке Пошкодження Автомобіля, несправності, поломки Автомобіля,
ДТП, претензії третіх осіб щодо Автомобіля та про всі обставини, в результаті яких Автомобілю може
бути завдано шкоди, про втрату права на управління Автомобілем, про факт втрати або приведення в
непридатність Документів і Майна, що знаходяться у Автомобілі, повідомити достовірну інформацію
про зазначені факти і виконувати інструкції Виконавця (Служби підтримки), а також вимоги чинного
законодавства;
18. Зменшення відповідальності при пошкодженні автомобіля
18.1. Користувач має право придбати, за окрему плату, у Виконавця, додаткову послугу, «зменшення
відповідальності», для зменшення розміру своєї відповідальності перед Виконавцем при будь-якому
Пошкодженні Автомобіля.
18.2. Зменшення відповідальності не дозволяє Користувачу порушувати умови даного Договору, ПДР,
діючого законодавства та не буде задіяне у випадках вказаних в пункті 20.4 даного Договору.
18.3. Зниження відповідальності пропонується Користувачу Виконавцем шляхом купівлі Користувачем
додаткової послуги (опції) на початку бронювання Користувачем автомобіля. У випадку, якщо в меню
мобільного Застосунку GO2GO, Користувач вимкнув розділ «страховка», тариф для зниження
відповідальності пропонуватися не буде.
18.4. Опція зниження відповідальності пропонує зменшений розмір фінансової участі Користувача у
відшкодуванні вартості ремонту автомобіля у випадку настання ДТП, Пошкодження Автомобіля тощо.
Тариф зазначений як додаткова страховка (зменшення відповідальності), стягується кратно тарифу на
поїздку, а у випадку переключення тарифного режиму (автоматично чи внаслідок дій Користувача),
тариф «зменшення відповідальності» продовжуватиме свою дію, згідно із тарифікацією тарифного
плану використання Автомобіля, на який переведено поїздку.
18.5. Умови, за яких не працює опція зниження відповідальності:
18.5.1. Пошкодження здійснено та/або виявлено під час та/або після використання автомобіля, якщо
Користувачем не було надіслано Виконавцю, шляхом додавання у Застосунку GO2GO, фотографії, з усіх
боків, заброньованого Користувачем автомобіля, як перед початком так і по закінченні користування
Автомобілем, чи додані фото зроблені з ракурсу, з котрого неможливо детально роздивитись у цілому
кожну окрему зовнішню деталь Автомобіля та як наслідок визначити наявність чи відсутність
пошкоджень.
18.5.2. Умови, що передбачені пунктом 20.4 даного Договору.
18.6. Умови, за наявності сукупності яких можливе зниження відповідальності Користувача перед
Виконавцем:
18.6.1. Перед початком поїздки Користувачем були зроблені та надіслані Виконавцю за допомогою
Застосунку GO2GO фотографії автомобіля, які дозволяють роздивитись у цілому кожну окрему
зовнішню деталь Автомобіля та на тих фотографіях чітко видно ту зовнішню деталь автомобіля, котра
пошкоджена при ДТП та/або Пошкодженні Автомобіля, а також чітко видно відсутність пошкоджень
до початку поїздки.
18.6.2. Користувачем виконано всі дії, зазначені в пункті 17.2 даного Договору.
18.6.3. Відсутні обставини, що зазначені в п.п. 18.5 та 20.4 даного Договору.
19. Пальне
19.1. Автомобіль заправлено певною кількістю пального, дані про що відображуються у Мобільному
Застосунку GO2GO та на панелі приладів Автомобіля.
19.2. При використанні автомобіля за тарифом, яким пальне не включене у вартість каршерінгу
(прокату), Користувач зобов’язується повернути автомобіль з тією ж самою кількістю пального
(збільшення рівня в межах допустимого об’єму паливного баку дозволяється без подальшого
відшкодування вартості такого збільшення Виконавцем), тієї самої марки.
19.3. Користувач зобов’язаний заправляти автомобіль тільки тим типом палива, яке рекомендовано
Виконавцем та в обсягу встановленому Службою підтримки.
19.4. У випадку користування автомобілем за тарифом, яким вартість пального включена у вартість
прокату, при заправці пальним автомобіля за кошти Користувача та при попередньому окремому
погоджені такої заправки з боку Виконавця, кошти відшкодовуються на бонусний рахунок Користувача. 
19.5. За кожну заправку автомобіля зроблену Користувачем у відповідності до умов вказаних в
мобільному Застосунку або на Сайті і погоджені із Службою підтримки, Виконавець нараховує
Користувачу 50 бонусів.
19.6. Бонуси та відшкодування нараховуються протягом 24 робочих годин з моменту додавання
інформації про заправку Користувачем у відповідний розділ та в порядку визначеному мобільним
Застосунком GO2GO.
19.7. Користувач несе ризик та відповідальність за заправку автомобіля паливом іншої марки в тому
числі паливом, що не передбачено для даного типу автомобілів. В цьому випадку вартість ремонту та
інші витрати (у тому числі, але не виключно, вартість злитого з паливного баку та паливної системи
невідповідного палива, вартість миючих засобів) будуть відшкодовуватися Користувачем в повному
обсязі.
19.8. При заправці автомобіля Користувач виконує наступні дії:
19.8.1. При заправці по паливній картці сервісу:
19.8.1.1. Переглядає пін код карти в мобільному Застосунку GO2GO в розділі «Заправка»
19.8.1.2. Телефонує в Службу підтримки стосовно необхідної кількості літрів для заправки, виду
пального, тощо.
19.8.1.3. Заїжджає на акредитовану заправку, що визначені в мобільному Застосунку GO2GO 19.8.1.4.
Заправляє автомобіль.
19.8.1.5. До початку поновлення руху автомобіля робить фото чеку про заправку на фоні панелі
приладів авто.
19.8.1.6. Відправляє вищезазначене фото через мобільний Застосунок GO2GO.
19.8.2. При заправці за власні кошти:
19.8.2.1. Телефонує в Службу підтримки, стосовно кількості літрів для заправки, виду пального,
повідомлення про бажання заправитися на неакредитованому АЗК.
19.8.2.2. Отримує дозвіл та рекомендації Служби підтримки
19.8.2.3. Заправляє автомобіль.
19.8.2.4. До початку поновлення руху автомобіля робить фото чеку про заправку на фоні панелі
приладів авто.
19.8.2.5. Відправляє фото через мобільний Застосунок GO2GO.
20. Відповідальність сторін
20.1. За невиконання або неналежне виконання своїх зобов'язань за Договором Сторони несуть
відповідальність відповідно до чинного законодавства України і даного Договору.
20.2. За невиконання або неналежне виконання Користувачем умов даного Договору, Користувач
зобов'язується сплачувати штрафи в розмірах, визначених у п.п. 20.2.1 – 20.2.19 даного Договору:
20.2.1. У разі заподіяння шкоди (пошкодження) каршерінговому (прокатному) Автомобілю, в тому
рахунку в результаті ДТП, що сталося незалежно від наявності чи відсутності провини Користувача,
обопільної провини Користувача і іншого (інших) учасника (ів) дорожньо-транспортного руху та/або
відсутності винної особи, та належного оформлення пошкодження відповідно до умов п. 17.2. за
обов’язкової умови відсутності обставин викладених в п. 20.4 даного Договору, відповідальність
Користувача обмежується виплатою на користь Виконавця, «суми обмеження відповідальності» у
наступному розмірі: 
20.2.1.1.
- 30 000 (тридцять тисяч) гривень 00 копійок за Автомобіль «економ» та «бюджет» класу ( Skoda Fabia
/ VW Polo / Ravon R2), якщо загальна сума шкоди не перевищує 70 000 (сімдесят тисяч) гривень. У
випадку, якщо сума збитку перевищує 70 000 (сімдесят тисяч) грн., то сума обмеження відповідальності
складає 30 000 (тридцять тисяч) гривень 00 копійок плюс додатково 25% (двадцять п’ять відсотків) від
суми збитку в частині що перевищує 70 000 (сімдесят тисяч) гривень за Автомобіль «економ» та
«бюджет» класу.
- 50 000 (п’ятдесят тисяч) гривень 00 копійок за Автомобіль «стандарт» та «комфорт» класу ( Skoda
Octavia A7 / VW Jetta / Skoda Rapid / Toyota Camry V40 / Hyundai H1), якщо загальна сума шкоди не
перевищує 70 000 (сімдесят тисяч) гривень. У випадку, якщо сума збитку перевищує 90 000 (дев’яносто
тисяч) грн., то сума обмеження відповідальності складає 50 000 (п’ятдесят тисяч) гривень 00 копійок
плюс додатково 25% (двадцять п’ять відсотків) від суми збитку в частині що перевищує 90 000
(дев’яносто тисяч) гривень за Автомобіль «стандарт» та «комфорт» класу ( Skoda Octavia A7 / VW Jetta
/ Skoda Rapid / Toyota Camry V40 / Hyundai H1).
- 70 000 (сімдесят тисяч) гривень 00 копійок за Автомобіль «бізнес» класу ( Skoda Octavia A8 / Audi A4),
якщо загальна сума шкоди не перевищує 70 000 (сімдесят тисяч) гривень. У випадку, якщо сума збитку
перевищує 110 000 (сто десять тисяч) грн., то сума обмеження відповідальності складає 70 000
(сімдесят тисяч) гривень 00 копійок плюс додатково 25% (двадцять п’ять відсотків) від суми збитку в
частині що перевищує 110 000 (сто десять тисяч) гривень за Автомобіль «бізнес» класу ( Skoda Octavia
A8 / Audi A4).
20.2.1.2. 10 000 (десять тисяч) гривень 00 копійок, якщо Користувач підключив функцію «зменшення
відповідальності» в порядку встановленому розділом 18 даного Договору, відсутні обставини,
визначені п. 20.4 даного Договору.
20.2.2. Користувач оплачує Виконавцю штраф в розмірі 75 000 (сімдесят п'ятдесят тисяч) гривень 00
копійок, а також окремо відшкодовує Виконавцю збиток (шкоду), заподіяний Автомобілю в повному
обсязі у випадку:
20.2.2.1. самовільного відключення, пошкодження, втручання у встановлене у Автомобілі обладнання
для надання послуг каршерінгу: пристроїв, проводки, GPS;
20.2.2.2. втручання в програмне забезпечення, обладнання, здійснення будь-яких умисних дій
особисто та/або із залученням третіх осіб, направлених на некоректну роботу програмного
забезпечення, мобільного Застосунку GO2GO, зміну та некоректний прорахунок поїздки, відображення
геопозиції автомобіля;
20.2.2.3. передачі права управління Автомобілем будь-якій третій особі, з використанням свого акаунту
(облікового запису), в тому числі використання недійсного облікового запису чи зареєстрованого на
іншу людину, проведення навчальної їзди;
20.2.2.4. використання автомобіля в гонках, змаганнях, в тому числі, здійснення швидкісних розворотів,
перегонів, за критичних обертів двигуна (червона зона) та/або коробки передач, їзда по бездоріжжю
та/або дорогою на якій відсутнє тверде покриття;
20.2.2.5. за використання Автомобіля в стані алкогольного чи наркотичного сп'яніння, під впливом
лікарських препаратів, що погіршують (знижують) реакцію й увагу, в хворобливому або стомленому
стані в тому числі скоєння ДТП, пошкодження при вказаних обставинах, та/або залишення місця ДТП
(зникнення та/або втеча з місця ДТП), залишення автомобіля з пошкодженнями;
20.2.2.6. за управління автомобілем без відповідного документу, що дозволяє керувати вказаною
категорією транспортного засобу (категорія В), та/або не пред’явлення відповідного документу на
вимогу поліції, іншого компетентного органу, особи, яким надано таке право, відповідно до Закону; 
20.2.2.7. шахрайській дії, що полягають у зазначення/надання Користувачем , при реєстрації,
недостовірних, помилкових даних, даних третіх осіб, а також приєднання платіжних карток, що не
належать Користувачу (окрім випадку використання корпоративного облікового запису);
20.2.3. Користувач сплачує Виконавцю штраф в розмірі 5 000 (п’ять тисяч) гривень 00 копійок і
відшкодовує витрати та заподіяний Автомобілю збиток (за наявності такого) в повному обсязі:
20.2.3.1. при використанні Автомобіля, в комерційних цілях, не передбачених та/або заборонених цим
Договором в тому числі сервісах таксі, райд хейлингу (uber та подібні), перевозки людей, речей, тварин,
сервісах доставки (glovo, rocket та інші);
20.2.3.2. при використанні Автомобіля (управлінні Автомобілем), а також при залишенні Автомобіля в
режимі «Очікування» за межами зони використання, позначеної в мобільному Застосунку GO2GO;
20.2.3.3. при евакуації Автомобіля поліцією та/або відповідними службами, інспекціями паркування
при паркуванні, залишенні Автомобіля Користувачем в період активного прокату та/або після
завершення поїздки (каршерінгу).
20.2.4. Користувач сплачує Виконавцю штраф в розмірі 2 000 (дві тисячі) гривень 00 копійок і додатково
відшкодовує витрати та заподіяний Автомобілю, Виконавцю збиток (за наявності такого) в повному
обсязі:
20.2.4.1. при завершенні каршерінгу (прокату) і залишення Автомобіля на території, в яку немає
загального доступу, на території закритої або спеціалізованої стоянки, на території, для доступу до якої
необхідно дозвіл, а також залишення Автомобіля з порушенням правил стоянки (паркування).
20.2.4.2. при забрудненні салону Автомобіля, залишенні в салоні Автомобіля сміття, а також паління
(куріння) в салоні Автомобіля.
20.2.4.3. за заправку Автомобіля по паливній карті Виконавця, якщо на початку каршерінгу (прокату)
наступним Користувачем, або самим Виконавцем буде виявлено невідповідність пробігу та
витраченого палива при попередньому каршерінгу (прокаті);
20.2.4.4. у разі втрати або пошкодження Документів, які перебувають у Автомобілі, а також державних
реєстраційних знаків, майна, що перебуває у Автомобілі (за винятком державних реєстраційних знаків
і комплекту ключів запалювання)
20.2.5. При завершенні каршерінгу (прокату) з увімкненим індикатором низького рівня палива
Користувач сплачує Виконавцю штраф в розмірі 500 (п’ятсот) гривень 00 копійок;
20.2.6. При заправці Користувачем Автомобіля паливом марки, що не відповідає вказаній у цьому
Договорі, якщо це призвело до виходу Автомобіля з ладу, Користувач, крім відшкодування збитків
(шкоди) у тому числі, але не виключно витрат на ремонт Автомобіля, сплачує Виконавцю штраф в
розмірі 20 000 (двадцять тисяч) гривень 00 копійок;
20.2.7. У разі якщо Користувач своєчасно (протягом двадцяти чотирьох годин з моменту направлення
Виконавцем відповідної вимого Користувачу) не сплачує заборгованість, що утворилася через
недостатність коштів на банківській картці або з іншої причини, то Користувач сплачує Виконавцю
компенсацію в розмірі 1% від несплаченої своєчасно суми за кожен день прострочки.
20.2.8. Незалежно від оплати неустойки Користувач, який порушив зобов’язання передбачене
умовами даного Договору, відшкодовує Виконавцю заподіяні внаслідок цього збитки в повному обсязі;
20.2.9. Якщо інше прямо не передбачено цим Договором, Користувач відшкодовує Виконавцю в
повному обсязі всі понесені Виконавцем збитки (в тому числі, але не виключно упущену вигоду),
витрати, що виникли в результаті порушення Користувачем чинного законодавства України і положень
даного Договору, в тому числі, але не обмежуючись: штрафи, пені, в т.ч. накладені органами влади за
порушення ПДР, правил стоянки (паркування), інших вимог чинного законодавства з безпеки 
дорожнього руху; збитки (шкоду), пов'язані з погіршенням стану каршерінгового (прокатного)
Автомобіля на момент завершення Користувачем прокату в порівнянні зі станом на момент початку
прокату, в т.ч. в зв'язку з ненормальним зносом; витрати на оплату евакуації Автомобіля; витрати на
оплату знаходження Автомобіля на спеціалізованій (штрафний) стоянці; послуги оцінювача; виїзд
аварійного комісара на місце ДТП; юридичні послуги; комісійну винагороду, яке стягується
організаціями (в тому числі кредитними) при оплаті Виконавцем грошових коштів, що становлять
витрати відповідно до цього пункту; витрати, пов'язані з претензіями третіх осіб у зв'язку з
використанням Користувачем автомобіля; грошову компенсацію за адміністрування (в т.ч. виявлення,
обробка, ідентифікація Користувача та/або водія, формування і направлення повідомлення про
порушення Користувачу) штрафів, компенсаційних виплат та інших списань. Збитки відшкодовуються
понад штрафи і неустойки;
20.2.10. Виконавець має право при наявності у Користувача простроченої заборгованості з оплати
платежів, передбачених цим Договором більше ніж 24 години, без будь-якого попередження вилучити
Автомобіль у Користувача без сплати будь-якої компенсації та/або відшкодування, а також вжити
заходів для припинення користування Автомобілем Користувачем без сплати будь-якої компенсації
та/або відшкодування.
20.2.11. Оплата всіх передбачених цим Договором штрафів провадиться в безакцептному порядку
шляхом списання відповідних грошових сум з будь-якої банківської карти Користувача. На письмову
вимогу Користувача, Виконавець направляє йому копії документів, що підтверджують понесені
витрати.
20.2.12. Користувач погоджується з тим, що витрати Виконавця на адміністрування штрафів (в тому
числі, накладених органами влади за порушення ПДР, правил паркування, інших вимог чинного
законодавства про безпеку дорожнього руху), компенсаційних виплат та інших списань складають 20%
(двадцять відсотків) від суми адміністрованого штрафу, компенсаційної виплати та іншого списання;
20.2.13. Користувач несе ризик викрадення, загибелі, пошкодження Автомобіля, його складових
частин, пристроїв та/або обладнання, заподіяння шкоди третім особам, іншим транспортним засобам
або об'єктам, в тому числі при випадковості - з моменту початку каршерінгу (прокату) та до його (її)
закінчення, а у випадках, коли дії (бездіяльність) Користувача стали причиною настання зазначених
негативних наслідків, в т.ч., в разі залишення Автомобіля з порушеннями умов цього Договору, ПДР,
законодавства чи діяння (дії чи бездіяльність) Користувача призвели до неможливості чи ускладнення
визначення винної особи - також і після закінчення каршерінгу (прокату) автомобіля. Користувач
зобов'язується відшкодувати Виконавцю непокриті страховим відшкодуванням витрати, які
Виконавець поніс у зв'язку з заподіянням шкоди каршерінговому (прокатному) Автомобілю, іншому
транспортному засобу, майну, життю та/або здоров'ю людей в період каршерінгу (прокату),
Автомобілем наданим Виконавцем у прокат (каршеринг);
20.2.14. Користувач відшкодовує Виконавцю збитки, пов'язані з відновленням (організацією
відновлення) Автомобіля, пошкодженого незалежно від наявності чи відсутності провини Користувача
у заподіянні шкоди автомобілю що використовується, використовувався та був полишений
Користувачем. У разі втрати Автомобіля Користувач відшкодовує Виконавцю заподіяні цим збитки
(шкоду) в розмірі вартості Автомобіля.
20.2.15. Користувач погоджується з тим, що розмір збитків Виконавця, викликаних неможливістю
використання (простоєм) Автомобіля через порушення Користувачем положень Договору,
розраховується в т.ч. як кількість хвилин, протягом яких Автомобіль не міг використовуватися через такі
порушення Договору, помножене на вартість хвилини каршерінгу (прокату) Автомобіля відповідно до
діючих Тарифів Виконавця;
20.2.16. Користувач беззастережно погоджується з тим, що виїзд за межі Території, Виконавець вправі
розцінювати як угон/викрадення Автомобіля Користувачем, і в даному випадку Виконавець має право
вжити всіх передбачені законом заходи для повернення Автомобіля, в тому числі, подати заяву про 
викрадення/розкраданні Автомобіля в правоохоронні органи, зазначивши в заяві Користувача, як
особу, яка вчинила викрадення/розкрадання Автомобіля.
20.2.17. Користувач зобов’язаний компенсувати всі витрати Виконавця, які спричинені:
20.2.17.1. через стоянку (паркування) Автомобіля у заборонених місцях;
20.2.17.2. через стоянку (паркування) Автомобіля в таких місцях, внаслідок чого автомобілю завдано
збитки або пошкодження;
20.2.17.3. стоянка (паркування) в місцях, в яких проїзд Автомобіля було заблоковано іншими
транспортними засобами;
20.2.17.4. стоянка (паркування) на платних парковках, що не включені в перелік дозволених (у тому
числі але не виключно платні парковки торгових центрів, аеропортів, спортивних комплексів, інші
спеціальні місця тощо);
20.2.17.5. пошкодження чи поріз коліс – стягується сума для ремонту колеса, а якщо відремонтувати
неможливо, сума загальної вартості двох коліс тієї самої марки, що встановлено на автомобілі на
момент пошкодження;
20.2.17.6. пошкодження автомобіля, що своєчасно та належно не заявлені як випадок пошкодження;
20.2.17.7. штрафи поліції, інспекції з паркування, інших органів через порушення ПДР, правил стоянки
та паркування;
20.2.17.8. вартість франшизи, встановленої відповідно до тарифного плану та умов договору у випадку
оформлення випадку пошкодження;
20.2.17.9. інші випадки що витікають із діючого законодавства стосовно каршерінгу (прокату та/або
оренди), правил ділового обороту, даного Договору;
20.2.18. У разі несплати та/або неповної оплати Користувачем суми боргу, в тому числі викликаного
пошкодження автомобіля, порушенням умов договору, протягом 10 (десяти) календарних днів з дня
направлення Виконавцем Користувачу відповідної вимоги за адресою (електроної пошти, sms
повідомлення, Viber, Telegram, What`s App, адресою реєстрації та/або фактичного місця проживання)
наведеною Користувачем при його реєстрації (згідно зазначених даних та даних доданих документів),
грошових коштів, Користувач додатково сплачує на користь Виконавця штраф у розмірі 10 000, 00
(десяти тисяч) гривень.
20.2.19. У разі досягнення Автомобілем протягом терміну оренди загальної швидкості Автомобіля в
межах населеного пункту - Користувач оплачує Виконавцю штраф за кожний виявлений (в межах
однієї години) епізод і відшкодовує заподіяний Автомобілю збиток (в разі наявності такого) у
наступному розмірі:
- на величину понад 125 км/год. Користувач оплачує Виконавцю штраф у розмірі 1 000 (одна тисяча)
гривень
- на величину понад 145 км/год. Користувач оплачує Виконавцю штраф у розмірі 2 000 (дві тисячі)
гривень
- на величину понад 165 км/год. Користувач оплачує Виконавцю штраф у розмірі 5 000 (п’ять тисяч)
гривень
Користувач та Виконавець погодили, що достатні та безумовні підстави для встановлення зазначених
обставин та Користувача, як особи, яка допустила порушення та, відповідно, як особи, зобов'язаної
сплатити суму штрафу, визначаються одноосібно Виконавцем на підставі даних, отриманих від
встановленого в Автомобілі телеметричного обладнання. У зв'язку з чим Користувач безумовно 
погоджується відшкодовувати Виконавцю такі суми штрафів та завданих Автомобілю збитків (в разі
наявності такого)
20.3. Відповідальність Виконавця перед Користувачем за цим Договором, в тому числі,
відповідальність за будь-які збитки, що виникли у Користувача:
20.3.1. обмежується сумою всіх платежів за користування Сервісом GO2GO (не включаючи
відшкодування витрат, штрафи і збитки), сплачених Користувачем Виконавцю за весь термін, що
передує пред'явленню відповідної вимоги, але не більше 12 (дванадцяти) місяців;
20.3.2. не поширюватиметься на упущену вигоду, втрату доходу, втрату репутації, будь-які інші
спеціальні, непрямі або непрямі втрати або збитки, понесені Користувачем. Виконавець не несе
відповідальність за будь шкоду, заподіяну майну і здоров'ю Користувача та/або будь-яких третіх осіб і
за будь-які інші наслідки прийняття Користувачем Автомобіля в несправному, неукомплектовані, що
не придатному до експлуатації вигляді.
20.4. Відповідальність Користувача не обмежується розміром франшизи відповідно до обраної
програми, умови зменшення відповідальності у разі активації опції «Застраховано» не діють та
Користувач несе повну відповідальність у випадку якщо пошкодження автомобілю завдане при
наступних обставинах:
20.4.1. здійснення пригоди під впливом алкогольного, наркотичного чи токсичного сп’яніння, ліків
(препаратів), що вживання яких забороняє керувати автомобілем та/або знижує штрафість реакції;
20.4.2. передача управління третій особі під своїм (з використанням) акаунтом (обліковим записом);
20.4.3. нездійснення належного оформлення та/або нездійснення належної реєстрації випадку
пошкодження відповідно до умов п. 17.2 даного Договору;
20.4.4. втеча, зникнення чи залишення місця пригоди;
20.4.5. вчинення Користувачем умисних дій, направлених на пошкодження автомобіля або завдання
іншого збитку (шкоди);
20.4.6. вчинення кримінального злочину на автомобілі, яке спричинило порушення ПДР та завдання
збитку автомобілю, майну та/або здоров’ю третіх осіб;
20.4.7. пошкодження завдане внаслідок використання автомобіля в змаганнях, випробуваннях, тест
драйвах, навчальній їзді, в якості таксі, сервісах райд хейдлингу (uber та інші), службах доставки (glova,
rocket та інші);
20.4.8. пошкодження завдане в результаті непокори владі, правоохоронним органам, в тому числі
втеча з місця пригоди, погоня, переслідування;
20.4.9. неповідомлення в поліцію, Службу підтримки про випадок пошкодження негайно, але у будьякому випадку не пізніше двох годин з моменту пошкодження автомобіля;
20.4.10. поріз, прокол, пошкодження колеса;
20.4.11. гідроудар – потрапляння води в двигун через заїзди на водні поверхні, калюжі, водойми, тощо,
що призвело до необхідності ремонту чи заміни двигуна;
20.4.12. протиправні дії третіх осіб, спрямовані проти будь-якої особи, яка перебуває в автомобілі, та
призвели до пошкодження Автомобіля.
20.4.13. Пошкодження що завдані Автомобілю через заволодіння паролем, акаунтом (обліковим
записом) Користувача третіми особами, та вчинення ними пошкоджень, в тому числі, потрапляння в
ДТП.
20.4.14. пошкодження завдане при грубому порушені ПДР, а саме: 
20.4.14.1. перетин суцільної смуги розмітки,
20.4.14.2. перевищення швидкості більше ніж на 20 км/годину від встановленого обмеження,
зафіксоване датчикам GPS встановленими в автомобілі, на що Користувач дає свою згоду.
20.4.14.3. порушення сигналів регулювальника, правил проїзду/перетину колій, переїздів, порушення
правил проїзду, в тому числі проїзд на заборонений сигнал світлофора.
20.5. Виконавець не несе відповідальності за:
20.5.1. За зарядні пристрої та кріплення для мобільних пристроїв, що знаходяться в автомобілі і
можливу шкоду заподіяну внаслідок їх використання;
20.5.2. за можливі збитки, втрату або псування даних;
20.5.3. за швидкість і безперебійну роботу Сайту, Мобільного Додатки GO2GO, їх сумісність з
програмним забезпеченням і операційними системами Пристроїв Користувача;
20.5.4. за наявність помилок та/або вірусів при роботі Сайту і Мобільного Додатки GO2GO,
переривання каналів зв'язку і вихід з ладу серверної інфраструктури на рівні магістральних каналів
зв'язку, центрів обміну даними, обчислювальних центрів, а також ліній зв'язку регіонального та
місцевого значення, невиконання або неналежне виконання своїх зобов'язань внаслідок збоїв в
телекомунікаційних та/або енергетичних мережах, а також недобросовісних дій третіх осіб,
спрямованих на несанкціонований доступ та/або виведення з ладу Сайту та/або Мобільного Додатки
GO2GO;
20.5.5. за належне функціонування Пристроїв Користувача;
20.5.6. за невідповідність Сервісів Сайту і Мобільного Застосунку GO2GO, Сервісу GO2GO очікуванням
та/або сподіванням Користувача;
20.5.7. за дії користувачів на Сайті і в Мобільному Застосунку GO2GO і за наслідки використання
Користувачем Сайту і Застосунку GO2GO, Сервісу GO2GO;
20.5.8. за тимчасову непрацездатність платіжних систем, незабезпечення прийому та/або переказу
платежів користувачів, викликані по незалежним від Виконавця причинам, а також обставинами
непереборної сили;
20.5.9. за порушення умов Договору, якщо таке порушення викликане дією обставин непереборної
сили (форс-мажор), включаючи серед інших: дії і рішення органів державної влади та/або місцевого
самоврядування, пожежа, повінь, землетрус, інші стихійні дії, відсутність електроенергії та/або збій в
роботі комп'ютерної мережі, страйки, громадські заворушення, будь-які інші обставини, які можуть
вплинути на виконання Виконавцем умов даного Договору.
20.5.10. за невиконання або неналежне виконання своїх зобов'язань, якщо це викликано
діями/бездіяльністю Користувача, що знаходяться поза контролем Виконавця, в тому числі наслідок
вчинення помилкових дій/бездіяльності Користувача.
20.5.11. За користування послугами і продуктами, що пропонуються Користувачу на платній та/або
безоплатній основ третіми особами, в тому числі тими, що можуть бути представлені на сайті та/або в
Мобільному Застосунку GO2GO.
20.5.12. За інформацію та її відповідність нормам законодавства, що розміщена третіми особами на
сайті та /або Мобільному Застосунку GO2GO.
20.5.13. За ризик переходу з сайту та/або мобільного Застосунку GO2GO на ресурси третіх осіб.
20.5.14. За діяння (дії чи бездіяльність) будь-яких третіх осіб (як фізичних так і юридичних), у тому числі
але не виключно за дії платіжних систем, операторів зв'язку що не є діями Виконавця. 
20.5.15. за розміщення мобільного Застосунку GO2GO, посилань на нього в будь-яких
несанкціонованих (непідтверджених) Виконавцем джерелах (контрафактний Застосунок) а так само і
подальше користування таким Застосунком.
20.5.16. за використання Програми GO2GO, Сайту та сервісу GO2GO з пристрою Користувача третіми
особами, в зв'язку з чим всі дії, вчинені з пристрою Користувача, вважаються діями Користувача. У разі,
якщо будь-яка особа отримує доступ до Сервісів Сайту або мобільного Застосунку GO2GO і може їх
використати від імені Користувача, то Користувач зобов'язаний негайно повідомити про це Виконавця
в письмовому вигляді (по електронній пошті), або звернувшись до Служби підтримки. В іншому
випадку всі дії, вчинені від імені Користувача з використанням Сайту або мобільного Застосунку
GO2GO, будуть розцінюватися як дії, вчинені безпосередньо Користувачем і відповідальність за такі дії
покладатиметься безпосередньо на Користувача.
21. Термін дії Договору. Порядок зміни, розірвання.
21.1. Користувач приймає (схвалює) цей Договір в цілому без будь-яких змін, доповнень, застережень
та/або виключень шляхом вчинення дій, зазначених у цьому Договорі. Дата здійснення Користувачем
першої із зазначених дій є датою приєднання Користувача до цього Договору.
21.2. Цей Договір діє з дати набрання чинності і до 31 грудня 2025 року. Якщо жодна із сторін не заявить
за 1 (один) місяць до закінчення строку дії даного Договору про його розірвання, він вважається
подовженим на безстроковий термін.
21.3. Виконавець має право в будь-який час в односторонньому порядку вносити зміни в в цей Договір.
Зміни в умови Договору здійснюються шляхом внесення змін в існуючу редакцію Договору, або
створення нової редакції Договору, і стають обов'язковими для Виконавця та Користувача (вступають
в силу) з дати розміщення Виконавцем нової редакції Договору або змін, внесених до Договору, на
Сайті та / або в Мобільному Застосунку GO2GO. У разі, якщо Користувач не згоден із змінами, він має
право відмовитися від виконання цього Договору, в порядку, зазначеному нижче, що не звільняє
Користувача від виконання своїх зобов'язань, що виникли до припинення відносин за даним
Договором, при цьому Користувач зобов'язується припинити використовувати Сервіс, Сайт і мобільний
Застосунок GO2GO
21.4. У разі, якщо Користувач не відмовився від виконання Договору (не подав Виконавцю письмове
повідомлення) про розірвання, вважається, що Користувач прочитав, зрозумів, згоден дотримуватися
Договору в новій редакції та беззастережно приймає зазначену нову редакцію Договору або зміни до
нього з дня набрання ними чинності. Користувач на періодичній основі самостійно здійснює
моніторинг Сайту та/або Мобільного Застосунку GO2GO на предмет зміни умов Договору. Ризик
недотримання цієї вимоги в повній мірі лягає на Користувача.
21.5. Виконавець повідомляє Користувача про зміну Договору та/або нову редакцію, зручним для
Виконавця способом, в тому числі надсиланням електронного листа на електрону пошту (вказану у
особистому кабінеті, картці клієнта) Користувача, sms та/або push повідомленням, спливаючим вікном
в Застосунку, телефоном, мессенджером (viber, whatsApp, telegram).
21.6. Виконавець і Користувач мають право відмовитися від виконання даного Договору, повідомивши
про це іншу Сторону не пізніше, ніж за сім календарних днів до передбачуваної дати припинення
Договору. При цьому ініціатор розірвання Договору, зобов'язується виконати всі свої зобов'язання, що
випливають з Договору, не пізніше дати припинення Договору.
21.7. Відмова від Договору з ініціативи Користувача здійснюється в строки, передбачені цим
Договором, на підставі власноручно підписаної заяви (повідомлення) Користувача, переданого
Користувачем Виконавцеві (особисто, кур'єром, поштою), або, за відсутності заперечень з боку
Виконавця, Користувач може направити скан копію підписаної ними заяви (повідомлення) по
електронній пошті на адресу: info@GO2GO.rent
21.8. Виконавець має право в односторонньому позасудовому порядку відмовитися від виконання
Договору в разі порушення Користувачем будь-яких його зобов'язань, заяв і гарантій, передбачених
даним Договором. У цьому випадку Договір вважається припиненим в момент відправки Виконавцем
відповідного повідомлення за допомогою мобільного Застосунку GO2GO (направлення pushповідомлення, спливаючого вікна) або відправки sms-повідомлень, або за допомогою електронної
пошти. У разі, якщо в момент повідомлення відбувається каршерінг (прокат) Автомобіля, Користувач
зобов'язується негайно завершити каршерінг (прокат) з дотриманням вимог до завершення каршерінгу
(прокату) та парковки.
21.9. У частині невиконаних зобов'язань Сторін припинене за будь-яких підстав Договір продовжує
діяти аж до виконання зазначених зобов'язань у повному обсязі.
22. Вирішення спорів і підсудність
22.1. Всі суперечки і розбіжності за цим Договором вирішуються шляхом переговорів.
22.2. У разі, якщо сторони не дійшли згоди, суперечки і розбіжності передаються на розгляд суду за
місцем знаходження Виконавця.
22.3. Позовна давність щодо нарахування та стягнення неустойки за даним Договором становить три
роки.
23. Інше
23.1. Якщо інше прямо не передбачено в цьому Договорі, з моменту набрання ним чинності
Виконавець і Користувач визнають юридичну силу за документами, направлених по електронній пошті
(адреси електронної пошти Виконавця, зазначені на Сайті в Мобільному Застосунку GO2GO, а адреси
електронної пошти Користувача, зазначені в процесі реєстрації та/або змінені за заявою Користувача),
погоджуються з тим, що зазначені документи є рівнозначними документами, які складаються на
паперових носіях та підписаних власноручним підписом відповідної особи.
23.2. З моменту набрання чинності цим Договором, Виконавець і Користувач визнають юридичну силу
за повідомленнями і діями, вчиненими і переданими за допомогою використання Застосунку GO2GO
або Сайту від імені Користувача, а також з використанням телефонного номера, вказаного
Користувачем при реєстрації чи зміненого в подальшому відповідно до умов даного Договору.
23.3. При знаходженні Користувача за межами території України або при зазначенні Користувачем
номера мобільного телефону закордонного оператора мобільного зв'язку при Реєстрації, а також для
цілей отримання повідомлень, передбачених цим Договором, Користувач приймає на себе всі ризики
несвоєчасного отримання або неотримання Користувачем повідомлень від Виконавця. 23.4.
Повідомлення, направлені на електронну пошту, вважаються отриманими адресатом в момент їх
відправки.
23.5. Користувач зобов'язується повідомляти Виконавця про зміну місця проживання (реєстрації),
місця перебування, номеру мобільного телефону, адреси електронної пошти, інших даних, наданих
Користувачем Виконавцю, про зміну імені, прізвища, зміну реквізитів документа, що посвідчує особу,
зміну реквізитів або позбавлення водійського посвідчення, зміну даних документа, що підтверджує
право іноземного громадянина/особи без громадянства на перебування (проживання) на території
України, зміні громадянства, інших персональних даних, а також про втрату вищевказаних даних,
звернувшись до Служби підтримки Виконавця. Виконавець не несе відповідальність за будь-які
наслідки, пов'язані зі зміною зазначених у цьому пункті Договору даних Користувача, якщо Користувач
не сповістив про зазначені в цьому пункті Договору обставин Виконавця, та/або надав Виконавцеві
невірні дані.
23.6. Користувач визнає, що Сайт та Мобільний Застосунок GO2GO є достатніми для забезпечення
належної роботи при прийомі, передачі, обробці та зберіганні інформації, а також для захисту
інформації від несанкціонованого доступу, підтвердження автентичності та авторства електронних 
документів, відправлених з їх використанням, а також для розбору конфліктних ситуацій. Користувач
довіряє програмному забезпеченню Сайту і Мобільного Застосунку GO2GO.
23.7. Сайт та Мобільний Застосунок GO2GO є інтелектуальною власністю Виконавця та/або третіх осіб,
будь-яке використання допускається тільки на підставі дозволу власника. Використання Сайту і
Застосунку GO2GO без дозволу власника будь-якими способами і в цілях інших, ніж допускаються
даним Договором, є незаконним і може спричинити за собою притягнення Користувача до
відповідальності.
23.8. У частині, не врегульованій цим Договором, відносини Виконавця і Користувача регулюються
чинним законодавством України.
23.9. Виконавець має право використовувати факсимільне відтворення підпису Виконавця (за
допомогою засобів механічного або іншого копіювання) в будь-яких документах, в тому числі в цьому
Договорі та/або в пов'язаних з нею інформацією, повідомленнях. Виконавець і Користувач визнають
юридичну силу таких документів.
23.10. З усіх питань, пов'язаних з використанням Сервісів Сайту і Мобільного Застосунку GO2GO з усіма
претензіями Користувач може звертатися в Службу підтримки. При зверненні з претензією до
Виконавця, Користувач повинен надати документи, що підтверджують обґрунтованість претензії, а
також вказати свої дані, надані ним при реєстрації.
23.11. Будь-яка особа, яка не прийняла беззастережно умови цього Договору, або прийняла їх
помилково, повинна негайно повідомити про це Виконавця та не має права користуватися сервісом
Сайту і Мобільного Застосунку GO2GO, а також сервісом GO2GO.
23.12. Цей Договір складений українською мовою.
</p>
Виконавець: ТОВ «ДІАС Україна»
Код ЄДРПОУ: 33444546
ІПН: 334440654676
Юридична адреса: 02003, м.Київ, вул. Любомира Гузара 7, буд.10, оф.32.
Генеральний директор – Майборода Артур Олегович
        </p>
    </div>
</body>
</html>
